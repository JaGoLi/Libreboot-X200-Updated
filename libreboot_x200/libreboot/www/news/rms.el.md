% Προστατέψτε τον Richard Stallman!
% Leah Rowe
% 31 March 2021

Υποστηρίζω την ελευθερία λόγου
==============================

Πριν από δύο χρόνια, ο γνωστός "Εγκληματίας Σκέψης" Richard M. Stallman
κατηγορήθηκε ψευδώς ότι υπερασπίζεται το *βιασμό* σε μια οργουελική καμπάνια
κηλίδωσής του, που οργανώθηκε από τα κυρίαρχα μέσα κατ'εντολήν εμπόρων
ιδιόκτητου λογισμικού (proprietary software). 36 χρόνια αγώνα για τη *δική σου*
ψηφιακή ελευθερία, ακυρώθηκαν. Ήταν τόσο άγρια η επίθεση, που παραιτήθηκε
από τη θέση του προέδρου του Ιδρύματος Ελεύθερου Λογισμικού (Free Software
Foundation, FSF). Το FSF δεν έκανε καμία ενέργεια για να τον προστατέψει ή να
τον υπερασπιστεί. Παρόλα αυτά, *εσύ* μπορείς να τον υπερασπιστείς! 

Στις 21 Μαρτίου του 2021, το διοικητικό συμβούλιο του FSF επανέφερε το Richard
Stallman. Σε απάντηση, τα μέσα ξεκίνησαν μια νέα καμπάνια κηλίδωσής του.
Δημιουργήθηκε μια έκκληση (petition) όπου ζητείται η εξαναγκαστική απομάκρυνση
του RMS και ολόκληρου του διοικητικού συμβουλίου του FSF. O RMS συκοφαντήθηκε 
για σεξισμό, τρανσφοβία, μισαναπηρισμό, και για μια πληθώρα άλλων πραγμάτων
που στοχεύουν στη δυσφήμισή του. Μην ακούς τίποτα από αυτά. Οι πολιτικές
[σημειώσεις](https://www.stallman.org/archives/) και τα πολιτικά 
[αρχεία](https://stallman.org/#politics) του Richard Stallman δίνουν την εικόνα
ενός ανθρώπου που έχει στρατευτεί ειλικρινά *ενάντια* σε κάθε μορφή
μισαλλοδοξίας!

**Σε απάντηση, εμείς, το κίνημα Ελεύθερου λογισμικού (Free software movement),
ξεκινήσαμε τη δική μας έκκληση. Επιθυμούμε ο RMS να παραμείνει στη θέση του,
και το FSF να μην υποχωρήσει σ' αυτή τη διαμάχη. Καλούμε το FSF να υπερασπιστεί
την τιμή του Richard Stallman και την κληρονομιά του. Ο Richard Stallman είναι
ένα ανθρώπινο ον, του οποίου το δικαίωμα στην ελευθερία λόγου έχει παραβιαστεί
κατάφορα. Πρέπει να δείξουμε ευρέως την υπεράσπισή μας προς αυτόν στο FSF,
δυνατά και ξεκάθαρα.**

**Αν υποστηρίζεις το Ελεύθερο Λογισμικό (Free Software), πιστεύεις στην
ελευθερία λόγου, την κοινοτική ελευθερία, και την κοινωνική δικαιοσύνη
(την αληθινή κοινωνική δικαιοσύνη, όπου ένα άτομο αντιμετωπίζεται με
αξιοπρέπεια και δεν ακυρώνεται απλά και μόνο για τις πεποιθήσεις του),
υπέγραψε με το όνομά σου εδώ:**
**<https://rms-support-letter.github.io/>**

Ο σύνδεσμος προς την *αντίπαλη* έκκληση που καλεί για την απομάκρυνση
του Richard δεν παρατίθεται εδώ, επειδή είναι σημαντικό το να μην ενισχυθεί.
Η προώθηση των αντιπάλων στις κατατάξεις των μηχανών αναζήτησης θα
αποτελούσε μόνο βοήθεια προς όσους κάνουν επίθεση κατά του RMS.
Για τον ίδιο λόγο, οι εκστρατείες δυσφήμισης που προέρχονται απ'τους
επιτιθέμενους δε θα παρατίθονται απευθείας εδώ, παρά μόνο θα καταδικάζονται!

Οδηγίες για το πώς να υπογράψεις ονομαστικά υπάρχουν σ' αυτή τη σελίδα. Αν
εκπροσωπείς κάποιο έργο (project), παρακαλείσαι να το γράψεις σε παρένθεση και
να δηλώσεις τη θέση σου. Για παράδειγμα, αν είσαι ο John Doe και το έργο σου
λέγεται Foobar Libre, γράψε `John Doe (Foobar Libre developer)` ή π.χ. `John
Doe (Foobar Libre founder and lead developer)`. Αν είσαι μέλος του FSF
(π.χ. συνεργαζόμενο μέλος), βάλε κι αυτή την πληροφορία σε παρένθεση επίσης.

Αν είσαι μέλος ενός project/οργανισμού που υπέγραψε την αντί-RMS λίστα, είναι
*ιδιαίτερα* σημαντικό να δηλώσεις ότι είσαι από το αυτό το project όταν
υπογράψεις στην *υπέρ*-RMS λίστα. Θα πρέπει επίσης να μιλήσεις στα άτομα που
συμμετέχουν στο έργο ή τον οργανισμό, και να προσπαθήσεις να τους πείσεις να
αλλάξουν γνώμη!

Μαζί με την υπογραφή σου, αν συμμετέχεις σε κάποιο έργο λογισμικού (software
project), κάνε το έργο να υποστηρίξει επίσημα τον Richard! Χρειάζεται κάθε
υποστήριξη που μπορούμε να δώσουμε. Εμείς, το κίνημα του Ελεύθερου Λογισμικού,
ως ακτιβιστές πρέπει να του προσφέρουμε όλη μας τη δύναμη!

**Μην ξεγελαστείς. Αν ένα έργο Ελεύθερου Λογισμικού είναι στην αντί-RMS λίστα,
αυτό σημαίνει απλώς ότι η ηγεσία του εφάρμοσε την εν λόγω απόφασή της. Δε
σημαίνει τίποτα για τα άτομα μέσα στον εν λόγω οργανισμό.**

Παρακαλείσαι επίσης να στείλεις *email* στο FSF και να τους πεις ότι
υποστηρίζεις τον Richard! Τα στοιχεία επικοινωνίας του FSF βρίσκονται εδώ:
 <https://www.fsf.org/about/contact/>

Η επιθυμία των αντιπάλων μας να καταστρέψουν το Ελεύθερο Λογισμικό
==================================================================

Ο πραγματικός στόχος των αντιπάλων μας *δεν* είναι ο Richard
Stallman· ο πραγματικός στόχος είναι να καταστραφεί το FSF μέσω της διεξοδικής
διείσδυσης σ' αυτό (κάτι που συμβαίνει ήδη με οργανισμούς όπως ο OSI και το
ίδρυμα Linux Foundation). Αυτά τα άτομα έφτασαν στο σημείο να ξεκινήσουν μια
διαδικτυακή έκκληση που αιτείται την εξαναγκαστική απομάκρυνση του RMS και την
παραίτηση ολόκληρου του διοικητικού συμβουλίου του FSF από τις θέσεις τους.
Αυτό είναι ξεκάθαρα μία προσπάθεια πραξικοπήματος για να ανατραπεί το FSF!
Από φόβο, πολλά γνωστά έργα Ελεύθερου Λογισμικού εντάχθηκαν στο κυνήγι μαγισσών
εναντίον του RMS επειδή δεν ήθελαν να *ακυρωθούν* όπως αυτός. **Η λίστα που
επιτίθεται στον RMS περιλαμβάνει άτομα από τη Microsoft, τη Google, την OSI, 
το Linux Foundation, το Gnome Foundation και το Ethical Source μέσα της! Αυτά
τα άτομα εναντιώνονται στην ιδεολογία του Ελεύθερου Λογισμικού (ακόμη κι αν 
μερικά από αυτά παράγουν ενίοτε παράγουν ελεύθερο λογισμικό, για λόγους που
είναι διαφορετικοί από την προώθηση της ελευθερίας) και πολλοί από αυτούς έχουν
επιδιώξει ενεργά την καταδίωξή του για χρονια! Πώς τολμούν αυτοί οι άνθρωποι
να διατείνονται ότι μας εκπροσωπούν!**.

Το γράμμα που αντιστρατεύεται τον RMS είναι υποκριτικό. Τα άτομα της λίστας *δεν*
μας εκπροσωπούν! Αν βλέπεις πραγματικούς προγραμματιστές στη λίστα, παρακαλείσαι
να τους μιλήσεις. Μη γίνεις μισητός ή μοχθηρός, απλώς μίλησέ τους: πες τους ότι
παραπλανήθηκαν από μια καμπάνια μίσους. Χρειαζόμαστε ενότητα στο κίνημά μας.
Βλέπεις, είναι πιθανό ότι πολλοί άνθρωποι που υπέγραψαν την αντιπολιτευόμενη
λίστα ήταν απλώς *φοβισμένοι*. Στην αρχή, η έκκληση υποστήριξης του RMS δεν
υπήρχε, και ως αποτέλεσμα δεν ήταν γνωστό πόσο πολλά άτομα υποστήριζαν τον RMS.
Μ' άλλα λόγια, πολλοί άνθρωποι πιθανότατα υπέγραψαν την αντι-RMS λίστα επειδή
φοβήθηκαν ότι θα γίνουν οι αποδιοπομπαίοι τράγοι. Αυτό συνέβη επειδή την
προηγούμενη φορά, αιφνιδιαστήκαμε. Την προηγούμενη φορά μείναμε σιωπηλοί, αλλά
δε θα μείνουμε σιωπηλοί αυτή τη φορά!

**Μέχρι τις 31 Μαρτίου 2021, 02:50 AM ώρα UK, κερδίζουμε! Το γράμμα που καλεί
για την απομάκρυνση του RMS έχει 2959 υπογραφές. Το *δικό μας* γράμμα που
υποστηρίζει και υπερασπίζεται τον RMS έχει 4533 υπογραφές! Αυτό είναι ένα
ποσοστό 60% αποδοχής αν προσθέσεις τα δύο νούμερα αλλά ενώ η δημοτικότητα του
δικού μας αυξάνεται πολύ γρήγορα, αυτή του αντί-RMS έχει σταματήσει.
Ο κόσμος βλέπει ότι είναι ΟΚ να υποστηρίξει τον RMS, επειδή πράγματι είναι. 
Ο RMS είναι αθώος αδικημάτων!**

O Richard Stallman είναι ο ήρωάς μας
====================================

Πιστεύω πάρα πολύ στην [ιδεολογία του ελεύθερου λογισμικού](https://www.gnu.org/philosophy/free-sw.html).
Είμαι η ιδρυτής του Libreboot, και η επικεφαλής προγραμματίστρια. Όταν άρχισα
να χρησιμοποιώ Ελεύθερο Λογισμικό ως έφηβη στα μέσα της δεκαετίας του 2000, οι
διαλέξεις του Richard Stallman ήταν από τις πιο καθοριστικές επιρροές που
δέχτηκα· ο Richard Stallman ίδρυσε το [GNU project](https://www.gnu.org/) το
1983 και το [Free Software Foundation](https://www.fsf.org/) το 1985. Είχα
επίσης δει την ταινία *Revolution OS* και είχα
διαβάσει το *Cathedral and the Bazaar* του Eric Raymond. Εκστασιάστηκα πολύ
γρήγορα, ωστόσο ήταν τα άρθρα του Richard στην ιστοσελίδα του GNU project που
πραγματικά με ενέπνευσαν. Παρόλα αυτά, για μερικά χρόνια αυτοπροσδιοριζόμουν ως
μια *υποστηρικτής του ανοιχτού κώδικα (open source)* μέχρι που μετακύλισα στο
στρατόπεδο του Ελεύθερου Λογισμικού (Free Software) το 2009. Είχα δουλέψει ως
διαχειριστής συστημάτων και στην τεχνική υποστήριξη σε εταιρείες, δουλεύοντας
κυρίως με ιδιόκτητο λογισμικό (proprietary software) συμπεριλαμβανομένων των
Windows, ενώ παράλληλα στο σπίτι δίδασκα τον εαυτό μου προγραμματισμό στο
GNU/Linux. Μισούσα να δουλεύω με ιδιόκτητα συστήματα, εξαιτίας
ακριβώς του πόσο περιοριστικά ήταν σε σχέση με τα συστήματά μου στο σπίτι, που
όλα έτρεχαν διάφορες GNU+Linux διανομές (έπαιξα επίσης και με το OpenBSD). Όταν
τελείωσα τα A-Levels, σπούδασα πληροφορική, αλλά μας ανάγκαζαν να
χρησιμοποιούμε το ιδιόκτητο Visual Studio IDE και C\#· το μισούσα, αλλά το
αντιμετώπισα χρησιμοποιώντας το Mono στο σπίτι για τις εργασίες των μαθημάτων.
Δεν ήταν πολύ καιρό μετά απ' αυτό, όταν εντάχθηκα ως συνεργαζόμενο 
μέλος (associate member) στο FSF, το 2013, που η ζωή μου πήρε μια τεράστια
στροφή και το Libreboot ήταν ένα μεγάλο μέρος της στροφής. Περιττό να πω ότι
προσπαθώ να μειώσω την εξάρτησή μου από ιδιόκτητα λογισμικά και θέλω να έχουν
κι άλλοι επίσης μια τέτοια εμπειρία ελευθερίας.

Τα άρθρα του Richard Stallman και τα βίντεο από τις διαλέξεις του ήταν αυτά που
έριξαν φως σ' αυτό μου το μονοπάτι. Τον άνθρωπο τον έχω συναντήσει 5 φορές,
σε 3 διαφορετικές χώρες.

Όταν οι υπολογιστές άρχισαν να πρωτοχρησιμοποιούνται, τα περισσότερα προγράμματα
(αν όχι όλα) μοιράζονταν ελεύθερα μαζί με τον κώδικά τους. Στις αρχές της
δεκαετίας του 1980, όταν άρχισαν να γίνονται πιο εμπορικά, οι εταιρίες άρχισαν
να κάνουν το λογισμικό *ιδιόκτητο (proprietary)* το οποίο σήμαινε ότι δεν
ερχόταν πια με τον κώδικά του, μ' άλλα λόγια οι εταιρείες έθεσαν
*περιορισμούς* στη χρήση, την ανάπτυξη και το διαμοιρασμό του
λογισμικού. Αυτό σήμαινε ότι οι χρήστες των υπολογιστών δεν έίχαν πια
*ελευθερία* στη χρήση των υπολογιστών τους· τη στιγμή που το GNU project
ξεκίνησε το 1983, το *ελεύθερο λογισμικό* δεν υπήρχε! Ο Richard Stallman, που
θα είχε τη δυνατότητα να κερδίστει τεράστια χρηματικά ποσά ως
προγραμματιστής ιδιόκτητου λογισμικού, αντιστάθηκε ειλικρινά σε αυτή την τάση
και ξεκίνησε το GNU project για να φτιάξει ένα παντελώς ελεύθερο λειτουργικό
σύστημα που όλος ο κόσμος θα μπορούσε να τρέχει στους υπολογιστές του.

Πιστεύω στο Ελεύθερο Λογισμικό για τους ίδιους λόγους που πιστεύω στη δημόσια
παιδεία, πιστεύω ότι η γνώση είναι ένα ανθρώπινο δικαίωμα. Για παράδειγμα,
πιστεύω ότι όλα τα παιδιά δικαιούνται να μάθουν Μαθηματικά. Πιστεύω το ίδιο
ακριβώς και για την Επιστήμη των Υπολογιστών. Η εκπαίδευση είναι ένα ανθρώπινο
δικαίωμα. Θέλω ο καθένας να έχει ελευθερία· το δικαίωμα να διαβάζει, να
συμμετέχει σε μια κοινότητα και να μιλά ελεύθερα, και πιστεύω ότι κάθε καλή
δουλειά βασίζεται σε δουλειά άλλων· αυτός είναι ο λόγος που το δικαίωμα σε μια
κοινότητα είναι κρίσιμο. Οι *τέσσερεις ελευθερίες* είναι πρωταρχικές. Είμαι μια
αφοσιωμένη υποστηρικτής του *copyleft* και πιστεύω ότι θα έπρεπε να είναι
υποχρεωτικό από το νόμο, για κάθε δημιουργικό ή/και πνευματικό έργο.
Χρησιμοποιώ την [Γενική Άδεια Δημόσιας Χρήσης GNU](https://www.gnu.org/licenses/#GPL)
όποτε είναι δυνατό, και συνηγορώ σθεναρά στην υιοθέτησή της παντού.

Το ελεύθερο λογισμικό έχει ακόμη μια *μακρά* πορεία να διανύσει. Η αποστολή του
GNU project και του κινήματος του Ελεύθερου Λογισμικού είναι να *εξαλείψει* το
ιδιόκτητο λογισμικό από τον κόσμο μας και να δώσει στον καθένα αποκλειστικά
ελεύθερο λογισμικό. Αυτό είναι η πιο ευγενής αποστολή που μοιράζεται το
Libreboot project. Εταιρείες όπως η Apple και η Microsoft μας αντιστέκονται σε
κάθε στροφή. Η λογική που επικρατεί είναι κυρίως η λογική της ιδιοκτησίας·
οι κατασκευαστές τσιπ και πλακετών περιορίζουν σημαντικά την πρόσβαση στη γνώση
του πώς δουλεύει το υλικό κομμάτι του υπολογιστή, και τοποθετούν μέσα DRM (όπως
για παράδειγμα ελέγχους κρυπτογραφικών υπογραφών στο firmware) για να 
περιορίσουν την πρόοδό μας· αυτό είναι κι ο λόγος που το Libreboot έχει ακόμη
πολύ περιορισμένη υποστήριξη από το hardware, κατά τη στιγμή που το άρθρο αυτό
δημοσιεύεται. Το *δικαίωμα στην επιδιόρθωση* είναι ένα ακόμη κρίσιμο στοιχείο
της πάλης μας, συγκεκριμένα, ως μέρος του ευρύτερου OSHW (Free/libre Hardware)
κινήματος. Ένα άλλο πρόβλημα που αντιμετωπίζουμε είναι η *σειριοποίηση
(serialization)* των εξαρτημάτων (components), όπου ένα εξάρτημα δεν μπορεί πια
να χρησιμοποιηθεί για να αντικαταστήσει κάποιο άλλο, στις σύγχρονες συσκευές·
το λογισμικό στην εν λόγω συσκευή μπορεί να ελέγχει αν ένα καινούριο εξάρτημα
είναι *εξουσιοδοτημένο (authorized)* και να αρνείται να λειτουργήσει όταν δεν
είναι. Εμείς στο κίνημα της ελευθερίας είμαστε υπό διαρκείς επιθέσεις, με τη
νομική και τεχνική έννοια. Μεγάλες τεχνολογικές εταιρίες χρησιμοποιούν κάθε
βρώμικο κόλπο στη νομοθεσία για να αποτρέψουν τις προσπάθειές μας.

Χωρίς το έργο του Richard Stallman, το Libreboot δε θα υπήρχε. Όλα τα έργα είναι
παράγωγα άλλων στην ανθρώπινη κοινωνία· στεκόμαστε στους ώμους γιγάντων. Το GNU
project είχε σχεδόν ένα ολοκληρωμένο λειτουργικό σύστημα, και επιτέλους είχαν
ένα κομμάτι που έλειπε, τον *πυρήνα*· αυτό το πρόγραμμα κάθεται στην καρδιά του
λειτουργικού συστήματος, ώστε να επικοινωνεί με το hardware και να δεσμεύει τους
πόρους του συστήματος, παρέχοντας ένα interface στο οποίο μπορούν να τρέχουν οι
εφαρμογές λογισμικού. Tα μέλη του GNU άρχισαν να δουλεύουν σε έναν πυρήνα που
λεγόταν *Hurd*, ο οποίος απέχει ακόμη πολύ από την ολοκλήρωσή του εν έτει 2021.
Ευτυχώς, ένα άλλο πρόγραμμα που λέγεται *Linux* εμφανίστηκε στις αρχές της
δεκαετίας του 90 και έγινε ελεύθερο υπό την άδεια GNU GPL, το οποίο σήμαινε ότι
ο κόσμος μπορούσε να συνδυάσει ένα τροποποιημένο GNU σύστημα με το Linux για να
φτιάξει ένα ολοκληρωμένο λειτουργικό σύστημα· οι πρώτες *διανομές GNU+Linux*
γεννήθηκαν! Ήταν από όλα αυτά που το κίνημά μας, το κίνημα του Ελεύθερου
Λογισμικού, ξεκίνησε, και χωρίς αυτό, αμφιβάλλω ότι θα είχαμε τόσο ευρεία
πρόσβαση στην ελεύθερη χρήση υπολογιστών σήμερα. Δεν μπορώ να φανταστώ έναν
κόσμο όπου ούτε το Libreboot ούτε το GNU δε θα υπήρχαν.

Θα μπορούσε το coreboot να έχει υπάρξει χωρίς το GNU+Linux; Αμφιβάλλω πάρα
πολύ! Είναι πιθανό ότι το Linux από μόνο του θα μπορούσε και πάλι να έχει
υπάρξει, αλλά θα είχε γίνει Ελεύθερο Λογισμικό μέχρι σήμερα; Θα είχε φτάσει το
επίπεδο που έχει φτάσει σήμερα; Σ' εκείνη την πραγματικότητα, τα BSD projects
μπορεί να είχαν πάρει το προβάδισμα στη θέση του αλλά θα είχαν την ιδεολογική
ώθηση να διασφαλίσουν ότι όλοι οι χρήστες υπολογιστών θα είχαν ελευθερία ή θα
έβλεπαν τον πηγαίο κώδικα (source code) σαν μια *αναφορά* για *εκπαιδευτικούς
σκοπούς μόνο*;

Βλέπεις, το έργο του Richard Stallman στη δεκαετία του 80 ήταν *επαναστατικό*
και χωρίς αυτόν, κανείς μας δε θα ήταν σήμερα εδώ. Οι υπεύθυνοι των μεγάλων
εταιρειών όπως της Apple και της Microsoft μας μισούν κι επιτίθονται στα 
κινήματά μας εδώ και χρόνια. Αυτό είναι ο λόγος των επιθέσεων στον RMS. *Δεν*
ενδιαφέρονται για το τι έκανε ή δεν έκανε ο Richard σε οποιαδήποτε δεδομένη
στιγμή στο χρόνο.

O Richard διετέλεσε πρόεδρος του Free Software Foundation από την έναρξή του το
1985, διαδίδοντας την ιδεολογία του Ελεύθερου Λογισμικού παντού στον κόσμο·
μέχρι που, αυτό ήταν, ακυρώθηκε το 2019 με την πιο *Οργουελική* δυσφημιστική
εκστρατεία που ήταν δυνατό να γίνει.

Οποιοσδήποτε είναι εξοικειωμένος με το Libreboot πιθανότατα γνωρίζει όλα τα
παραπάνω, ή είναι εξοικειωμένος με την ουσία τους, οπότε γιατί μιλάω για την
FSF, το GNU και το Richard Stallman σήμερα; Εξαιτίας ενός πολύ απαίσιου
πράγματος που συμβαίνει αυτή τη στιγμή.

Μη βασίζεστε μόνο στα λεγόμενά μου επί του θέματος. Ο Stephen Fry, ένας ευρέως
γνωστός χρήστης GNU+Linux, έφτιαξε αυτό το βίντεο το 2008 επαινώντας το GNU
project και υποστηρίζοντας το Ελεύθερο Λογισμικό:

<https://yewtu.be/watch?v=P_mS4CIXcLY>

σε περίπτωση που δε φορτώνεται, δοκιμάστε αυτό το σύνδεσμο:
<https://invidious.snopyta.org/watch?v=P_mS4CIXcLY>

ο RMS ΔΕΝ είναι τρανσφοβικός
=============================

Είμαι καλή φίλη με το Richard εδώ και πολλά χρόνια. Είχα *πράγματι* έρθει σε
ρίξη μαζί του (δημοσίως) κάποια χρόνια πριν, αλλά τα ξαναβρήκαμε. Πάντοτε με
σεβόταν.

Όταν το project μου, το Libreboot, ήταν στη διαδικασία να ενσωματωθεί στο GNU,
δεν εμφανιζόμουν ως trans. Εμφανίστηκα ως trans λίγο πριν το Libreboot γίνει
GNU Libreboot. Ο RMS άρχισε να με αποκαλεί άμεσα ως "η" (she/her). Δεν υπήρξαν
προβλήματα.

Κάποια άτομα συνδέθηκαν στο παρακάτω άρθρο και υποστήριξαν ότι είναι
τρανσφοβικός: <https://stallman.org/articles/genderless-pronouns.html>

Συγκεκριμένα, υπάρχει κόσμος που πιστεύει ότι ο RMS αρνείται να αποκαλεί σωστά
τους ανθρώπους. Ο κόσμος πιστεύει ότι ο RMS είναι
τρανσφοβικός γιατί χρησιμοποιεί per/perse αντί για they/them.

(σμ: δεν υπάρχει ελληνικό ανάλογο για να μεταφραστεί σωστά αυτό:
στα αγγλικά κάποιοι προτιμούν να τους αποκαλούν με το γ' πληθυντικό "they" που
είναι ίδιο για όλα τα φύλα αντί για "ο/του/τον" ή "η/της/την" (per/perse)
επειδή δεν νιώθουν μόνο άντρες ή μόνο γυναίκες. Αν δεν ξέρεις πώς θέλει να 
τον αποκαλεί κάποιος συνήθως χρησιμοποιείς το they. Ο RMS δε χρησιμοποίησε το
they στο κείμενό του).

Άσε με να σου πω κάτι:

O Richard έστειλε σε *εμένα* και σε πολλά άλλα άτομα ένα αντίγραφο από αυτό το
άρθρο όταν το είχε ακόμη σε πρόχειρη μορφή. Προέτρεψα πολλές φορές τον RMS να
μη χρησιμοποιήσει τα per/perse ("ο", "η") αλλά τα they/them όταν αναφέρεται
γενικά σε κάποιον. Όταν αποφάσισε να χρησιμοποιήσει per/perse, ενοχλήθηκα αλλά
δεν προσβλήθηκα· βλέπεις το βλέπω ως *ηλίθιο*. Ξεκάθαρα, το they/them είναι
ευρέως κατανοητό και προκαλεί τις λιγότερες παρεξηγήσεις.

Το να είσαι ανόητος δεν είναι το ίδιο με το να είσαι τρανσφοβικός. Αν
στην πραγματικότητα πεις στο Richard τις προσφωνήσεις που προτιμάς, θα τις
χρησιμοποιήσει χωρίς κανένα δισταγμό.

Πολλοί από τους φίλους μου είναι τρανς και μιλάνε στο Richard, κυρίως μέσω
email. Επίσης σέβεται το με ποιες αντωνυμίες θέλουν να τους προσφωνούν.

Είναι αρκετά αστείο το γεγονός ότι το GNU project έχει τις παρακάτω οδηγίες για
τις αντωνυμίες:
<https://www.gnu.org/philosophy/kind-communication.en.html> - βλέπε:
<https://www.gnu.org/philosophy/kind-communication.en.html#f1>

Όχι τρανσφοβικός. Καθόλου. Οι ίδιες βλακείες με τα per/perse. Όχι τρανσφοβικός,
απλά χαζός.

Δεν είχε αποδοθεί λάθος το φύλο μου (σμ: αναφέρεται στο misgendering: όταν ένα
πρόσωπο αλλάξει φύλο αλλά οι άλλοι του απευθύνονται με το προηγούμενο) από
άλλους προγραμματιστές του GNU όταν το project μου, το Libreboot, ήταν στο GNU.
Το να αποκαλεί κάποιος τον RMS τρανσφοβικό είναι *προσβολή* για τους ανθρώπους
που πάσχουν από αληθινή τρανσφοβία.

Συμπληρωματικές πληροφορίες (Background information)
=====================================================

*Θα μπορούσα* να καταρρίψω κάθε ξεχωριστή κατηγορία εις βάρος του, όμως άλλα
άρθρα το κάνουν ήδη· αυτά τα άρθρα έχουν γραφτεί πολύ καλύτερα από οτιδήποτε θα
μπορούσα να γράψω ποτέ, οπότε σε παρακαλώ να ανοίξεις τους παρακάτω συνδέσμους.

Δε νιώθω την ανάγκη να ξανανακαλύψω τον τροχό. Όλος κι όλος ο σκοπός αυτού του
άρθρου ήταν να εκφράσω την υποστήριξή μου στο Richard Stallman, και να
υπερασπιστώ την τιμή του. Κάποια μέρα ο χρόνος του *θα* τελειώσει, και αυτό
του αξίζει να γίνει με φυσικό τρόπο. Ωστόσο, υπάρχουν ακόμη πολλά πράγματα
στα οποία μπορεί να συνεισφέρει!

Τα ακόλουθα άρθρα περιγράφουν σε γενικές γραμμές με ακρίβεια τι συνέβει έως το
Σεπτέμβριο του 2019 όταν ξεκίνησαν τα γεγονότα γύρω από το Richard Stallman:
<https://www.wetheweb.org/post/cancel-we-the-web>

Εδώ είναι άλλο ένα άρθρο που εκφράζει υποστήριξη στο Richard, και έχει
επίσης λεπτομέρειες σχετικές με τα γεγονότα που συνέβησαν:

<https://jorgemorais.gitlab.io/justice-for-rms/>

Σ' αυτό το βίντεο του *DistroTube* επίσης, παρατίθεται μια εξαιρετική απαρίθμηση
των γεγονότων:
<https://odysee.com/@DistroTube:2/mob-mentality-threatens-the-free:b>

Εκθέτοντας τους αντιπάλους μας γι' αυτό που πραγματικά είναι
=============================================================

Το πρόβλημά μας, στο να υπερασπιστούμε το Richard Stallman, είναι ότι οι
αντίπαλοι του κινήματος του Ελεύθερου Λογισμικού έχουν μάθει να υιοθετούν
τη γλώσσα μας. Μιλάνε τη γλώσσα (talk the talk στο πρωτότυπο που σημαίνει επίσης
και ότι φαινομενικά έχουν ενσωματωθεί/προσαρμοστεί απόλυτα), φοράνε τα χρώματα,
αλλά μην αμφιβάλλεις: οι πράξεις και οι προθέσεις τους δεν αντικατοπτρίζουν την
ιδεολογία που διατείνονται ότι αντιπροσωπεύουν! *Υπάρχουν* πραγματικά κάποιοι
ακτιβιστές του Ελεύθερου Λογισμικού και οργανισμοί στη λίστα, που έχουν 
παραπλανηθεί ή έχουν κάποιο άλλο λόγο να αντιπολιτευτούν τον RMS· εγώ δε θα
εστιάσω σε αυτούς τους ανθρώπους αλλά ελπίζω ότι κάποιοι από αυτούς τους 
οργανισμούς και ανθρώπους θα αλλάξουν γνώμη αν διαβάσουν τι έχω να πω!

Δε συνδράμω στην *κουλτούρα της ακύρωσης (cancel culture)*. Μερικοί από αυτούς
τους ανθρώπους μπορεί να προσπαθήσουν να ακυρώσουν *εμένα* αλλά δε θα κάνω
ποτέ το ίδιο σε αυτούς. Ολόκληρο αυτό το άρθρο έχει μόνο στόχο το να
υπερασπιστεί τον RMS ενάντια στις άγριες εκστρατείες δυσφήμισης. Για να γίνει
αυτό, θα ερευνήσουμε μερικά από τα άτομα σε αυτή την αντί-RMS λίστα.

Είπα ότι δε θα έβαζα απ' ευθείας σύνδεσμο προς τη λίστα που καλεί για
την απομάκρυνση του RMS, οπότε απλώς θα παραθέσω το URL παρακάτω χωρίς να το
κάνω να είναι hyperlink (αυτό αποτρέπει την προώθησή του στις μηχανές
αναζήτησης).

**https://rms-open-letter.github.io/**

Μην ξεγελαστείς! Το κίνημα ανοιχτού κώδικα (open source movement) *δεν* είναι
το ίδιο με το κίνημα Ελεύθερου Λογισμικού (Free Software movement)! Το παρακάτω
άρθρο περιγράφει πώς ο Ανοιχτός Κώδικας (Open Source) διαφέρει από το Ελεύθερο
Λογισμικό (Free Software):
<https://www.gnu.org/philosophy/open-source-misses-the-point.el.html>

Θα εστιάσω στους ανθρώπους στη βασική λίστα υπογράφοντων, και ίσως θα μιλήσω
και για συγκεκριμένους οργανισμούς (ή άλλα ονόματα) σε αυτή τη λίστα. Κάποιοι
από αυτούς είναι κατά τα άλλα λογικοί άνθρωποι παράλληλα με την αντί-RMS θέση
τους (που σημαίνει ότι κατά πάσα πιθανότητα παραπλανήθηκαν), ενώ κάποιοι άλλοι
σε αυτή τη λίστα είναι *κακόβουλοι*.

Θα ξεκινήσω απευθείας με τη:

Redhat που απέσυρε τη χρηματοδότηση από το FSF:
-----------------------------------------------

Η RedHat ανακοίνωσε, σε απάντηση της αποκατάστασης του RMS στο FSF, ότι θα
αποσύρει τη χρηματοδότησή της στο FSF. Συμμετείχε στη γνωστή δυσφημιστική
καμπάνια.

Η RedHat ανήκει σήμερα στη γνωστή εταιρεία ανελεύθερου λογισμικού την IBM. Η
εταιρική (entreprise) GNU+Linux διανομή τους περιλαμβάνει πολλά προγράμματα που
μη-ελεύθερου λογισμικού και λένε ενεργά στους πελάτες τους πώς να αποκτήσουν
περισσότερα· δεν κάνουν τίποτα για να προωθήσουν το ελεύθερο λογισμικό και το
βλέπουν απλώς ως κάτι που *αυτοί* μπορούν να χρησιμοποιήσουν. Δεν πιστεύουν
στην ιδεολογία του FSF. Περισσότερες πληροφορίες για τη συνένωση:
<https://www.redhat.com/en/ibm>

Η RedHat *πολύ πρόσφατα* σκότωσε το CentOS. Το CentOS ήταν μια κοινοτική έκδοση
της RHEL (η εταιρική διανομή παραπάνω), με μια πολύ ισχυρή κοινότητα από πίσω.
Μ' άλλα λόγια, η RedHat έκανε ένα ενεργό βήμα προς την κατεύθυνση που *πονάει*
την κοινότητα. Περισσότερα:
<https://arstechnica.com/gadgets/2020/12/centos-shifts-from-red-hat-unbranded-to-red-hat-beta/>

Δες αυτό:
<https://www.ibm.com/products/software>

Σου μοιάζει για μια εταιρεία που ενδιαφέρεται για το Free Software;

Γιατί θα έπρεπε να μας ενδιαφέρει τι σκέφτεται η RedHat; Αν απέσυραν τη
χρηματοδότησή τους, αυτό σημαίνει ότι έχουμε μια διεφθαρμένη επιρροή λιγότερη
να μας ανησυχεί! Η RedHat δεν πιστεύει στο ελεύθερο λογισμικό (μπορεί να είχαν
πιστέψει στον ανοιχτό κώδικα - open source - κάποια στιγμή, αλλά αυτή η
στιγμή έχει πιθανότατα χαθεί για τα καλά στο χρόνο τώρα που αγοράστηκαν από την
IBM)

Η σύνδεση του OSI με τη Microsoft
---------------------------------

Τα αρχικά OSI είναι μια συντόμευση του *Open Source Initiative (Πρωτοβουλία
Ανοιχτού Κώδικα)*. Αυτός ο οργανισμός ξεκίνησε ως παρακλάδι του Free Software
Foundation ως μια προσπάθεια να γίνει το Ελεύθερο Λογισμικό πιο εμπορικό για
τις μεγάλες εταιρείες. Διάβασε εδώ για τον OSI:
<https://en.wikipedia.org/wiki/Open_Source_Initiative>

Λένε ότι μια εικόνα αξίζει όσο χίλιες λέξεις:

![](https://web.archive.org/web/20210318230618if_/http://techrights.org/wp-content/uploads/2020/01/osi-microsoft-photo-op.jpg)

Από τα αριστερά στα δεξιά, τα ονόματά τους (όλοι διακεκριμένοι ηγέτες/άτομα με
επιρροή του OSI), όπου αριστερά είναι το *δικό σου* αριστερά και το *δικό τους*
δεξιά (για τη σωστή φορά στις φωτογραφίες) είναι:

Πίσω σειρά: Φαίδων Λιαμπότης, Chris Lamb, Simon Phipps, Allison Randal,
Molly de Blanc, Patrick Masson

Μπροστά σειρά: Josh Simmons, VM Brasseur, Carol Smith, Italo Vignoli, Richard
Fontana.

Όλα αυτά τα άτομα έχουν μεγάλη επιρροή στην OSI. Πολλοί πρώην πρόεδροι.

Σου φαίνεται περίεργο; Κοίτα πού βρίσκονται. Η φωτογραφία προέρχεται από αυτό
το ειδησεογραφικό άρθρο: 
<http://techrights.org/2020/01/15/osi-board-at-microsoft/>
(αρχείο: <http://web.archive.org/web/20200121042512/http://techrights.org/2020/01/15/osi-board-at-microsoft/>)

H Microsoft είναι ένας βασικός χορηγός της OSI. Στην OSI έχουν από μόνοι τους
ένα άρθρο στην ιστοσελίδα τους που το δηλώνει: <https://opensource.org/node/901>
(αρχείο: <http://web.archive.org/web/20201112022740/https://opensource.org/node/901>)

Όταν ο οργανισμός σου αρχίζει να εξαρτάται σε μεγάλο βαθμό για τη χρηματοδότησή
του από εταιρείες όπως η Microsoft (που *επιτιθόταν* αυστηρά στο Ελεύθερο
λογισμικό *και* στο λογισμικό ανοιχτού κώδικα για χρόνια), *είναι επακόλουθο*
να παραβλέψεις κάποια από τα ιδανικά σου. Θα χάσεις λίγη από τη *σπίθα* που
είχες προηγουμένως. Θα αρχίσεις να κάνεις αυτά που σου λένε οι χορηγοί σου, από
το φόβο ότι θα χάσεις αυτή τη χορηγία. Η Microsoft, με τα χρόνια, βυθίστηκε στη
δική της εκδοχή του τι θεωρεί *ανοιχτό κώδικα (open source)*· στην 
πραγματικότητα, αυτό είναι απλώς *ανοιχτό ξέπλυμα (openwashing)* (κατά το 
whitewashing - σμ: που σημαίνει συγκάλυψη/ξέπλυμα - αλλά υπό το πρίσμα του open
source), και τα κύρια προϊόντα της Microsoft, όπως τα Windows, είναι ακόμη πάρα
πολύ ανελεύθερα! Παρόλα αυτά, η Microsoft κάνει σκληρές εκστρατείες για τη 
*δική σου* απώλεια ελευθερίας με το να κλειδώνει όλο και πιο πολλούς
υπολογιστές με πράγματα όπως το SecureBoot και το κρυπτογραφικά υπογεγραμμένο
firmware.

Επομένως αν η Microsoft επί σειρά ετών μισούσε το Richard Stallman, και επί
σειρά ετών ήθελε να τον καταστρέψει, και η Microsoft έχει χρηματοοικονομική
επιροή στην Πρωτοβουλία Ανοιχτού Κώδικα (OSI), στον οργανισμό που θα μπορούσε
*κάπως πιστευτά* να μιλήσει τη διάλεκτο του Ελεύθερου Λογισμικού, δε θα ήταν
ό,τι καλύτερο για τη Microsoft; Φαντάσου να είσαι η Microsoft. Θα άρπαζες την
ευκαιρία, σωστά; Κάποιος να μου πει ότι δεν είμαι η μόνη που το σκέφτηκε.

Ακόμη κι αν η Microsoft δεν ήταν τόσο πολύ συνδεδεμένη με την OSI, θα μπορούσε
η OSI να έχει το δικαίωμα να χρησιμοποιήσει τη διάλεκτο του Ελεύθερου
Λογισμικού δηλώνοντας παράλληλα ότι είναι μέλος της κοινότητάς μας; Ο ανοιχτός
κώδικας (open source) δεν είναι κομμάτι του κινήματος του Ελεύθερου Λογισμικού!
Είναι ένας ιδεολογικός ανταγωνιστής του Ελεύθερου Λογισμικού.

Ένα διασκεδαστικό γεγονός:

Η OSI πρόσφατα εξοστράκισε τον Eric S Raymond (συνιδρυτή της OSI) από τις
λίστες ηλεκτρονικής αλληλογραφίας της, μετά από κάποια σχόλια που έκανε
υποστηρίζοντας την OSI ενάντια στη διείσδυση του κινήματος *Ηθικός κώδικας
(Ethical Source)* και ενάντια σε κάθε καταπιεστικό κώδικα δεοντολογίας (code of
conduct) που καταπνίγει την ελευθερία λόγου. Παρά την ονομασία, οι άδειες του
Ηθικού Κώδικα είναι στην πραγματικότητα *ανελεύθερες* επειδή θέτουν περιορισμούς
στη χρήση του λογισμικού· αν ο συγγραφέας τέτοιου λογισμικού διαφωνεί με τις
πολιτικές σου πεποιθήσεις, μπορούν να σου απαγορεύσουν να χρησιμοποιείς το
λογισμικό. Αυτό είναι λάθος! Άτομα σαν την Coraline Ada Ehmke (αρχηγό του
κινήματος Ηθικού Κώδικα) προσπαθούσαν να ασκήσουν επιρροή στην OSI σε βαθμό
που να ξαναγράψει τον *Ορισμό του Ανοιχτού Κώδικα*. Το βίντεο αυτό παρέχει
μερικές καλές εισαγωγικές πληροφορίες:

<https://odysee.com/@DistroTube:2/founder-of-open-source-is-banned-by-open:7>

Στην περίπτωση της OSI, το πιθανότερο είναι ότι δε θα επιτρέψουν στον Eric να
επιστρέψει. Ωστόσο, ακόμη κι αν διαφωνώ με τον Ανοιχτό Κώδικα (είμαι
ακτιβίστρια του Ελεύθερου Λογισμικού), ο Ανοιχτός Κώδικας δεν είναι καθαυτός
κάτι κακό, απλώς έχει ιδεολογικές παραλείψεις. Τα άτομα του Ηθικού Κώδικα όπως
η Coraline Ada Ehmke θα προξενήσουν εξωφρενικά μεγάλη καταστροφή αν βρουν το
δρόμο τους (έχουν ήδη διεισδύσει σε πολλά ευρέως γνωστά προγράμματα που
συντάσσονται με τις γραμμές του Ελεύθερου Λογισμικού και του Ανοιχτού Κώδικα
με το να τους κάνουν να εισάγουν κάποιο Κώδικα Δεοντολογίας (Code of Conduct)·
το Libreboot πρόσφατα ήρθε στα συγκαλά του κι απέρριψε τον κώδικα δεοντολογίας
του, που δεν ήταν τίποτα άλλο από τo Σύμφωνο Εισφερόντων (Contributor Covenant)
της Coraline)

Ο καθένας θα έπρεπε να στείλει ένα email υποστήριξης στον Eric Raymond. Έκανε το
σωστό. Πες του ότι νοιάζεσαι. Δεν άκουσα ποτέ τίποτα ιδιαίτερα φρικιαστικό για
αυτόν. Είναι πολύ λογικός και καλός άνθρωπος· εκφράζεται ανοιχτά και χωρίς
να φιλτράρει αυτά που λέει ενώ δείχνει ακόμη σεβασμό (κατά τη γνώμη μου έχοντας
διαβάσει μερικά από τα άρθρα του), το οποίο είναι αρκετά ευχάριστο και
ανανεωτικό.

οι υπάλληλοι της Microsoft
---------------------------

Ναι, υπάλληλοι της Microsoft είναι στην αντί-RMS λίστα.

*Τι δουλειά έχουν αυτά τα άτομα να μας δίνουν μαθήματα για τα ιδανικά του
Ελεύθερου λογισμικού ή για τις υποθέσεις του FSF;*

Η Microsoft είναι ένας θανάσιμος εχθρός του κινήματος του Ελεύθερου Λογισμικού.
Η Microsoft δεν είναι τόσο ανόητη που να υπογράψει με το όνομα ολόκληρης της
εταιρείας στη λίστα, γιατί αυτό θα ήταν το τέλος του παιχνιδιού για την
αντί-RMS καμπάνια· οπότε ανταυτού, χρησιμοποιεί τη διεφθαρμένη επιρροή της σε
διάφορους οργανισμούς που υποτίθεται ότι μας αντιπροσωπεύουν.

Αν ήμουν η Microsoft, θα ζητούσα απ' αυτά τα άτομα να βγάλουν τα ονόματά τους
από τη λίστα. Είναι πραγματικά πλήγμα για τις αντί-RMS προσπάθειες, τα άτομα
αυτά να έχουν δηλώσει με αυτό τον τρόπο τις θέσεις τους στη Microsoft, ακόμη
κι αν είναι μόνο λίγα.

Κανένα από τα άτομα της λίστας αυτής δε φαίνεται να είναι υψηλά ιστάμενο στη
Microsoft. Θα έτεινα να πιστέψω ότι δημοσίευσαν τα ονόματά τους ανεξάρτητα,
χωρίς καθοδήγηση. Κανένα λογικό αφεντικό της Microsoft δε θα ήθελε η Microsoft
να φαίνεται σε αυτή τη σελίδα, υπό οποιαδήποτε ιδιότητα!

Ίδρυμα Gnome (είναι στενά συνδεδεμένο με τη Microsoft)
---------------------------------------------------------

ΣΗΜΕΙΩΣΗ: Ας μη συγχέεται η *κοινότητα* του Gnome με το *Ίδρυμα* Gnome (Gnome
Foundation). Είναι *πολύ* διαφορετικά πράγματα!

Υπάρχουν ευρέως γνωστές διασυνδέσεις μεταξύ μελών του Ιδρύματος Gnome και της
Microsoft. Εδώ είναι ένα άρθρο:

<http://web.archive.org/web/20200607212123/http://techrights.org/2020/06/07/gnome-board-of-directors-2020/>

Επιτίθονται στον RMS εδώ και χρόνια:

<http://techrights.org/2021/01/12/gnome-foundation-rms/>

Άρα, φυσικά, δεν είναι αξιόπιστο αυτά τα άτομα να αντιπροσωπεύουν μόνα τους
το κίνημα του Ελεύθερου Λογισμικού για λογαριασμό του!

Τα παρακάτω μέλη του Ιδρύματος Gnome είναι στους βασικούς υπογράφοντες τις
λίστας στην έκκληση κατά του RMS και σχετίζονται με το Ίδρυμα Gnome:

* Molly de Blanc (Debian Project, Ίδρυμα GNOME) **(συνδέεται επίσης με την OSI)**
* Neil McGovern (Γενικός διευθυντής του Ιδρύματος GNOME, Επίσημος αρχηγός του
Debian Project)
* Luis Villa (Πρώην διευθυντής της Πρωτοβουλίας Ανοιχτού Κώδικα OSI και του
ιδρύματος GNOME· με συνεισφορά στη διαδικασία σύνταξης της GPL v3)

Σε άλλες περιπτώσεις, δε θα επέλεγα να παραθέσω ονόματα, αλλά ο Neil και η Molly
είναι δύο από τα άτομα που προωθούν/αντλούν/αναθεωρούν (pull/push/review)
δικαιώματα στην αντί-RMS github ιστοσελίδα. Νιώθω την ανάγκη να αναφέρω τα
ονόματά τους· δες επίσης ότι είναι και οι δύο μέλη του Debian project.

Coraline Ada Ehmke (Ιδρύτρια, Οργάνωση για Ηθικό Κώδικα)
-------------------------------------------------------------

Η Coraline είναι η ιδρύτρια του κινήματος *Ηθικού κώδικα (Ethical source)*.
Παρά το όνομα, στην πραγματικότητα διανέμει *ανελεύθερες* άδειες· ανελεύθερες
επειδή θέτουν περιορισμούς στη χρήση του λογισμικού που έχει αδειοδοτηθεί με
βάση αυτές. Αν χρησιμοποιείς λογισμικό υπό τους όρους μια τέτοιας άδειας, και
ο συγγραφέας του διαφωνεί πολιτικά μαζί σου, ο συγγραφέας μπορεί να σου
απαγορεύσει να χρησιμοποιήσεις αυτό το λογισμικό.

Εγώ πάντως πιστεύω στην ελευθερία! Θέλω ελευθερία για *όλους*,
συμπεριλαμβανομένων όσων διαφωνώ πολιτικά μαζί τους!

Οι διακρίσεις σε βάρος των πεποιθήσεων κάποιου είναι πάντοτε λάθος. Όχι αν,
όχι αλλά. Θέλω τους *πολιτικούς μου αντιπάλους* να έχουν ελευθερία, επειδή:

* Αν μπορούσα να στερήσω την ελευθερία του αντιπάλου μου, θα μπορούσε να
στερήσει τη δική μου.
* Αν ο εχθρός μου μπορούσε να στερήσει την ελευθερία μου, θα μπορούσα να
στερήσω τη δική του.

Η Coraline είναι επίσης πολύ υβριστική στο ίντερνετ. Υπάρχουν πολλαπλές
μαρτυρίες ότι οι τρομοκρατικές εταιρείες και έργα της, δρουν σαν εκφοβιστικά.
Υπάρχει πιθανότητα ότι θα προσπαθήσει να στοχοποιήσει ακόμη και το Libreboot
αν κάποιος της πει γι' αυτό το άρθρο.

Είναι ένα απαίσιο άτομο.

Είναι πιο γνωστή απ' όλα για τo Σύμφωνο Εισφερόντων (Contributor Covenant),
ένα πρότυπο κώδικα δεοντολογίας, επειδή αποξενώνει τους νέους συνεισφέροντες
(contributors) και δημιουργεί ένα αυτολογοκρινόμενο περιβάλλον όπου οι άνθρωποι
αισθάνονται ανήμποροι να εκφράσουν τις απόψεις τους για θέματα· βλέπεις,
η ελευθερία λόγου είναι υγιής, και είναι πολύ κοινή λογική το να
αντιμετωπίσεις απλώς τις κακές συμπεριφορές. Το Σύμφωνο Εισφερόντων είναι ένας
Δούρειος ίππος· είναι αυτό που θα σου προωθήσουν πρώτο, και μετά θα σου
προτείνουν να χρησιμοποιήσεις μια άδεια Ηθικού Κώδικα. Από τη στιγμή που θα
λάβεις την πρώτη δόση του Ηθικού Κώδικα, θα αποκτήσουν έλεγχο στο project σου.
Μην αφήσεις τέτοιους τύπους ανθρώπων να διεισδύσουν στο έργο σου!

Μην ακούτε την Caroline Ada Ehmke ή άλλους όμοιούς της! Πυροδοτείται από
τον εχθρικό και μισαλλόδοξο *εαυτό της*. Δεν είναι ολωσδιόλου ανεκτική στις
απόψεις άλλων ανθρώπων και τακτικά προσπαθεί να *καταστρέψει* άτομα με τα οποία
διαφωνεί.

Επίλογος
==========

Αυτά ήταν όλα!

Υπερασπιστείτε τον RMS!

Δε μπαίνω στον κόπο να γράψω περισσότερα. Θα έκανα ένα πιο εξονυχιστικό πέρασμα
στη λίστα, αλλά νομίζω έπιασες το νόημα.
