% Richard Stallman'ı Savunun!
% Leah Rowe
% 31 Mart 2021

Giriş
============

2 yıl önce bilinen *Düşünce Suçlusu* Richard M. Stallman, özel mülk yazılım
sağlayıcılarının örgütlemesiyle ana akım medya tarafından düzenlenen Orwell'sı
karalama kampasıyla yanlış bir biçimde *tecavüzü* savunmakla suçlandı. *Sizin*
dijital özgürlüğünüz için savaşıldığı 36 yıl geçersiz kılındı. Özgür Yazılım
Vakfı başkanlığından istifa etmesi o kadar kötüydü. FSF onu korumak için hiçbir
şey yapmadı. Ancak *siz* onu savunabilirsiniz!

21 Mart 2021'de FSF yönetim kurulu Richard Stallman'ı yeniden görevlendirdi.
Bunun üzerine medya yeni bir karalama kampanyası başlattı. RMS'in ve tüm FSF
yönetim kurulunun zorla görevden alınmasını isteyen bir imza kampanyası
oluşturuldu. RMS yanlış bir biçimde cinsiyetçiliğe, transfobiye, engelli
ayrımcılığına yönelik bir sürü şeyle suçlandı. Hiçbirini dinlemeyin. Richard
Stallman'ın politik [notları](https://www.stallman.org/archives/) ve
[makaleleri](https://stallman.org/#politics), tüm biçimleriyle bağnazlığa
*karşı* kararlı bir biçimde kampanya yürüten bir adamın resmini çiziyor!

**Bunun üzerine biz Özgür yazılım hareketi olarak kendi imza kampanyamızı
başlattık. RMS'in görevinde kalmasını ve FSF'in yerini korumasını diliyoruz.
FSF'i Richard Stallman'ın onurunu ve mirasını korumaya çağırıyoruz. Richard
Stallman, ifade özgürlüğü büyük ölçüde bastırılmış bir insandır. FSF'e
desteğimizi yüksek sesle ve net bir biçimde göstermeliyiz.**

**Özgür Yazılım'ı destekliyorsanız; ifade özgürlüğüne, topluluk özgürlüğüne ve
toplumsal adalete (bir kişinin onurlu muamele gördüğü ve yalnızca kanıları
nedeniyle etkisiz hâle getirilmediği gerçek toplumsal adalet) inanıyorsanız
burada adınızla imzalayın:**

**<https://rms-support-letter.github.io/index-tr.html>**

Richard'ın görevden alınmasını isteyen *muhalif* imza kampanyası burada
bağlantılı olmayacak çünkü onu güçlendirmemek önemli. Muhalefetin arama motoru
sıralamalarını yükseltmek, yalnızca RMS'e saldırmalarına yardımcı olur. Benzer
biçimde onların karalama kampanyaları doğrudan buraya bağlanmayacak, yalnızca
kınanacak!

Adınızı nasıl imzalayacağınıza ilişkin yönergeler bu sayfada yer almaktadır.
Bir projeyi temsil ediyorsanız lütfen bunu ayraç içerisine alın ve konumunuzu
belirtin. Örneğin John Doe iseniz ve projenizin adını Falanca Libre ise
`John Doe (Foobar Libre developer)` veya ör.
`John Doe (Foobar Libre founder and lead developer)` olarak yazın. FSF
üyesiyseniz (örneğin kısmi üye) bunu da ayraç içerisine alın.

RMS karşıtı listeyi imzalayan bir projenin / örgütün üyesiyseniz *pro*-RMS
listesini imzalarken söz konusu projeden olduğunuzu belirtmek *özellikle*
önemlidir. Ayrıca projenizdeki veya örgütünüzdeki insanlarla konuşmalı ve
onları görüşlerini değiştirmeleri için ikna etmeye çalışmalısınız!

Adınızla imzalamanın yanı sıra bir yazılım projesindeyseniz Richard'a destek
olmak için projenizin resmen ortaya çıkmasını sağlayın! Alabileceğimiz her türlü
desteği onun gereksinimi var. Biz, Özgür Yazılım hareketi, etkinciler olarak ona
tüm gücümüzü vermeliyiz!

**Kanmayın. Bir Özgür Yazılım projesi RMS karşıtı listede yer alıyorsa bu
yalnızca önderliğin söz konusu kararını uyguladığı anlamına gelir. Söz konusu
örgütün içindeki bireyler hakkında hiçbir şey söylemiyor.**

Lütfen ayrıca FSF'e *e-posta* gönderin ve Richard'ı desteklediğinizi söyleyin!
FSF'in iletişim bilgileri burada: <https://www.fsf.org/about/contact/>

Rakiplerimiz Özgür Yazılım'ı yok etmek istiyor
===========================================

Rakibimizin gerçek hedefi Richard Stallman *değil*, onların gerçek amacı FSF'e
iyice sızarak FSF'i (OSI, Linux Foundation veya Mozilla gibi örgütlerde olduğu
gibi) yok etmektir. Üstelik bu kişiler; RMS'in zorla görevden alınmasını ve
FSF'teki tüm yönetim kurulunun görevlerinden istifa etmesini isteyen çevrim içi
bir imza kampanyası bile başlattılar. Bu kuşkusuz FSF'i devirmek için bir darbe
girişimi! Korkudan ötürü pek çok bilinen Özgür Yazılım projesi RMS karşıtı cadı
avına katıldı çünkü onlar da *etkisiz hâle getirilmek* istemediler. **Richard'a
saldıran listede Microsoft, Google, OSI, Linux Foundation, Gnome Foundation ve
Ethical Source insanları var! Bu insanlar özgür yazılıma ideolojik olarak karşı
çıkıyorlar (kimileri özgürlüğü desteklemek dışındaki nedenlerle kimileyin özgür
yazılım üretiyor olsalar bile) ve onlardan birçoğu yıllardır onu etkin bir
biçimde yok etmeye çalışıyor! Bu insanlar bizi temsil ettiklerini iddia etmeye
nasıl cüret ederler!**.

RMS'e muhalif mektupta laf çok, iş yok. O listedeki insanlar bizi temsil ediyor
*değiller*! Listede gerçek Özgür Yazılım geliştirileri görüyorsanız lütfen
onlarla konuşun. Nefret dolu veya kin dolu olmayın, onlarla konuşun: Onlara
nefret dolu bir kampanyayla yanıltıldıklarını söyleyin. Hareketimizde birliğe
gereksinimimiz var. Görüyorsunuz, muhalifler listesini imzalayan pek çok kişi
yalnızca *korkmuş* olabilir: Başlangıçta RMS'i destekleyen imza kampanyası yoktu
ve bu nedenle RMS'i kaç kişinin desteklediği bilinmiyordu. Başka bir deyişle
pek çok insan büyük olasılıkla toplumdan dışlanma olasılığından korktuğu için
RMS karşıtı listeyi imzaladı. Çünkü geçen kez hazırlıksız yakalanmıştık. Geçen
kez sessiz kaldık ancak bu kez susmayacağız! 

**31 Mart 2021'de Birleşik Krallık saatiyle 2.50 itibarıyla kazanıyoruz! RMS'in
kaldırılmasını isteyen mektupta 2.959 imza bulunuyor. RMS'i destekleyen ve
savunan mektubumuzda 4.533 imza var! Her iki sayıyı da toplarsanız ancak RMS
karşıtı imza kampanyası dururken *bizim* imza kampanyamızın popülerliği çok
hızlı artıyorsa bu %60'lık bir onay oranıdır. İnsanlar RMS'i desteklemenin iyi
bir şey olduğunu düşünüyor çünkü öyle. RMS suçsuzdur!**

Richard Stallman bizim yiğidimiz
============================

[Özgür yazılım ideolojisine](https://www.gnu.org/philosophy/free-sw.html) son
derece inanıyorum. Libreboot'un kurucusu ve başgeliştiriciyim. Özgür Yazılım'ı
2000'li yılların ortasında gençlik çağında ilk kez kullanmaya başladığımda
Richard Stallman'ın öğütleri benim üzerimdeki en büyük etkiler arasındaydı:
Richard [GNU projesini](https://www.gnu.org/) 1983'te ve
[Özgür Yazılım Vakfını](https://www.fsf.org/) 1985'te kurdu. *Revolution OS*
filmini de izledim ve Eric Raymond'un *Katedral ve Pazar*'ını okudum. Çok çabuk
büyülendim ancak Richard'ın GNU projesi web sitesindeki makaleleri beni büyük
ölçüde esinlendirdi. Ancak birkaç yıl boyunca 2009'da Özgür Yazılım kampının
çekimine kapılana dek kendimi *açık kaynak destekçisi* olarak tanımladım.
Şirketlerde sistem yöneticiliği ve BT desteği işlerinde çalıştım, çoğunlukla
Windows dâhil olmak üzere özel mülk yazılımlarla çalıştım, evde GNU+Linux
üzerinde kendi kendime programlamayı öğrettim. Tamamen çeşitli GNU+Linux
dağıtımlarını (ayrıca OpenBSD ile oynadım) çalıştıran evdeki sistemlerime
kıyasla ne kadar kısıtlayıcı oldukları için özel mülk sistemlerle çalışmak
nefret ediyordum. A düzeylerini başardıktan sonra bilişim üzerinde çalıştım
ancak bizi özel mülk Visual Studio IDE ve C\# kullanmaya zorladılar: Bundan
nefret ettim ancak sınıf ödevleri için evde Mono kullanarak bununla başa çıktım.
2013'te FSF Kısmi Üyesi olarak katılmamın üzerinden çok geçmedi, yaşantım büyük
bir biçimde şekil aldı ve Libreboot bunun büyük bir parçasıydı. Söylemeye gerek
yok, özel mülk yazılıma bağımlılığımı ortadan kaldırmaya çalışıyorum ve
başkalarının da bu tür bir özgürlüğü deneyimlemesini istiyorum.

Richard Stallman'ın makaleleri ve video öğütleri beni bu yola götüren şeydi.
Adamla 3 farklı ülkede 5 kez buluştum.

Bilişim ilk günlerinde yazılımların çoğu (hepsi değilse de) kaynak koduyla
özgürce paylaşılıyordu. 1980'lerin başlarında yazılımın daha ticari hâle
gelmeye başladığı zaman şirketler yazılımı *özel mülk* hâle getirmeye
başladılar, bu da yazılımın artık kaynak koduyla gelmediği veya öbür türlü bu
yazılımın kullanımına, geliştirilmesine ve paylaşımına kısıtlamalar getirildiği
anlamına geliyordu. Bu, bilgisayar kullanıcılarının artık bilgisayarları
üzerinde *özgürlüğe* sahip olmadıklarına anlamına geliyordu: GNU projesi 1983'te
başlatıldığında *özgür yazılım* yoktu! Özel mülk bir yazılım geliştiricisi
olarak büyük miktarlarda para kazanma olasılığıyla karşı karşıya kalan Richard
Stallman, bu eğilime son derece direndi ve insanların bilgisayarlarında
çalıştırabilecekleri tamamen özgür bir işletim sistemi oluşturmak için GNU
projesini başlattı.

Özgür Yazılım'a da halk eğitimine inandığım nedenle inanıyorum: Bilginin bir
insan hakkı olduğuna inanıyorum. Örneğin tüm çocukların Matematik öğrenmeye
hakkı olduğuna inanıyorum. Bilgisayar Bilimi için de aynı şeye inanıyorum.
Eğitim bir insan hakkıdır. Herkesin özgürlüğe sahip olmasını istiyorum: Bir
topluluk için okuma ve ifade özgürlüğü hakkı. *Programlama* konuşma olarak
sayılır ve tüm iyi çalışmaların başkalarının çalışmalarına dayandığına
inanıyorum: Bu nedenle topluluk hakkı kritiktir. *Dört özgürlük* üstündür.
*Copyleft*'in sadık bir destekçisiyim ve bunun tüm yaratıcı ve / veya
entelektüel çalışmalar için hukuken zorunlu olması gerektiğine inanıyorum.
Mümkün olduğunda [GNU Genel Kamu Lisansı](https://www.gnu.org/licenses/#GPL)'nı
kullanıyorum ve her yerde onun özümsenilmesini son derece savunuyorum.

Özgür yazılımın önünde hâlen *uzun* bir yol var. GNU projesinin ve Özgür Yazılım
hareketinin misyonu; dünyamızdaki özel mülk yazılımı *ortadan kaldırmak* ve
herkese yalnızca özgür yazılım vermektir. Bu, Libreboot projesinin paylaştığı
çok yüce bir misyondur. Apple ve Microsoft gibi şirketler her fırsatta bize
direniyor. Mantık oldukça özel mülktür: Bilgisayar yongası / kartı üreticileri,
donanımın nasıl çalıştığına ilişkin erişimi büyük ölçüde kısıtlar ve
ilerlememizi kısıtlamak için DRM (aygıt yazılımının kriptografik imza
kontrolleri gibi) koyarlar; bu nedenle Libreboot, bu makalenin yayımlandığı
tarih itibarıyla hâlen çok zayıf bir donanım desteğine sahip. *Onarım hakkı*,
özellikle daha geniş OSHW (Özgür / libre Donanım) hareketinin bir parçası olarak
savaşımımızın kritik bir bileşenidir. Karşılaştığımız diğer bir sorun, çağcıl
aygıtlarda aynı bileşenin artık başka bir bileşenin yerine kullanılamayacağı
bileşenlerin *serileştirilmesidir*: Söz konusu aygıt üzerindeki yazılım; yeni
parçanın yetkili olup olmadığını kontrol edebilir ve yetkili değilse çalışmayı
reddedebilir. Özgürlük hareketi içinde hukuki ve teknik anlamda sürekli saldırı
altındayız. Büyük teknoloji şirketleri, çabalarımızı engellemek için her yola
başvuruyor.

Richard Stallman'ın çalışması olmasaydı Libreboot var olmazdı. Tüm yapıtlar
insan toplumunda türevdir: Devlerin omzunda duruyoruz. GNU projesi neredeyse tam
bir işletim sistemine sahipti ve sonunda tek bir parça eksikti: *Çekirdek* -bu
program-; işletim sisteminin merkezinde yer alır, donanımla konuşur ve sistem
kaynaklarını tahsis eder ve uygulama yazılımının çalışabileceği bir arabirim
sağlar. GNU, *Hurd* adını verdikleri bir çekirdek üzerinde çalışmaya başlamıştı
ancak bu hâlen 2021 itibarıyla tamamlanmaktan çok uzak. Neyse ki *Linux* adlı
başka bir proje 90'ların başında ortaya çıktı ve GNU GPL altında yayımlandı, bu
da insanların tam bir işletim sistemi oluşturmak için değiştirilmiş bir GNU
sistemini Linux'la birleştirebildiği anlamına geliyordu.: İlk *GNU+Linux
dağıtımları* doğdu! Tüm bunlardan hareketimiz, Özgür Yazılım hareketi başladı ve
onsuz bugün özgür bilişime bu kadar geniş bir erişimimiz olacağından kuşkucuyum.
Libreboot ve GNU'nun ikisinin de var olmadığı bir dünyayı tahayyül edemiyorum.

Coreboot, GNU+Linux olmadan var olabilir mi? Bundan çok kuşkucuyum! Linux'un
kendi başına hâlen var olması mümkündür ancak günümüze dek Özgür Yazılım
olur muydu? Bugün olduğu düzeye ulaşır mıydı? Bu gerçekte BSD projeleri yerine
geçebilirdi ve tüm bilgisayar kullanıcılarının özgürlüğe sahip olmasını
sağlayacak ideolojik güdüye sahip olmasını sağlayacak ideolojik güdüye sahip
olur muydular yoksa kaynak kodunu *yalnızca eğitim amaçlı* bir *kaynak* olarak
mı görürlerdi?

Richard Stallman'ın 80'lerdeki çalışmaları *devrimci* idi ve onsuz bugün
hiçbirimiz burada olmazdık. Apple ve Microsoft gibi büyük teknoloji şirketleri
bizden nefret ediyor ve yıllardır hareketimize saldırıyor. RMS'e yapılan
saldırılar bununla ilgili. Richard'ın herhangi bir zamanda ne yaptığı veya
yapmadığı umurlarında *değil*.

Richard, 1985'teki kuruluşundan bu yana Özgür Yazılım ideolojisini tüm dünyaya
yayarak Özgür Yazılım Vakfının başkanıydı: Ta ki 2019'da mümkün olan en fazla
*Orwell'sı* karalama kampanyasında etkisiz hâle getirilene kadar.

Libreboot'a aşina olan birisi büyük olasılıkla yukarıdakilerin hepsini çoktan
biliyor veya özüne aşina; öyleyse niçin bugün FSF'ten, GNU'dan ve Richard
Stallman'dan söz ediyorum? Şu anda olan çok uğursuz bir şey yüzünden.

Yalnızca benim sözüme güvenmeyin. Tanınmış bir GNU+Linux kullanıcısı olan
Stephen Fry; 2008'de GNU projesini öven ve Özgür Yazılım'ı destekleyen bu
videoyu yaptı:

<https://yewtu.be/watch?v=P_mS4CIXcLY>

Yüklenmezse bu bağlantıyı deneyin:
<https://invidious.snopyta.org/watch?v=P_mS4CIXcLY>

RMS transfobik DEĞİLDİR
======================

Richard ile uzun yıllardır iyi bir biçimde arkadaşım. Birkaç yıl önce onunla
(çok belirgin bir biçimde) bir anlaşmazlık yaşa*dı*m ancak biz barıştık. Bana
her zaman saygı duydu.

Projem, Libreboot, GNU'ya katılma sürecindeyken trans olarak dışarıda değildim.
Libreboot, GNU Libreboot olmadan kısa bir süre önce trans olarak çıktım. RMS
oracıkta benimle birlikte she'ye / her'e geçti. Sorun yok.

Kimi insanlar aşağıdaki makaleye bağlantı verdi ve onun transfobik olduğunu öne
sürdü: <https://stallman.org/articles/genderless-pronouns.html>

Açıkça insanlar RMS'in insanlarla doğru adılları kullanmayı reddettiğine
inanıyor. İnsanlar, RMS'in they'le / them'le ifade etmeyi onaylamak yerine
per'le / perse'yle ifade etmeyi onaylamasından ötürü RMS'in transfobik olduğuna
inanırlar.

Size bir şey söyleyeyim:

Richard; makaleyi yazarken *bana* ve diğer birkaç kişiye bu makalenin bir
kopyasını gönderdi. RMS önerdiğinde üst üste yapmaması konusunu RMS'e
üsteledim. Genel olarak birisine atıfta bulunurken they'i / them'i kullanmasını
son derece önerdim. Per'e / perse'ye kullanmaya karar verdiğinde sinirlendim
ancak gücenmedim: Görüyorsun, buna *saçma* gözüyle bakıyorum. Açıkçası they /
them genellikle anlaşılır ve en az yanlış anlaşılmaya neden olur.

Saçma olmak, transfobik olmakla aynı şey değildir. Richard'a gerçekten
yeğlediğiniz adılları söylerseniz bunları sizinle birlikte duraksamadan
kullanacaktır.

Arkadaşlarımdan birkaçı trans ve Richard'la da çoğunlukla e-posta yoluyla
konuşuyorlar. Onların zamirlerine de saygı duyar.

Yeterince gülünç bir biçimde GNU projesinde adıllar hakkında şu yönergeler
vardır:
<https://www.gnu.org/philosophy/kind-communication.en.html> - Bakınız:
<https://www.gnu.org/philosophy/kind-communication.en.html#f1>

Transfobik değil. Hiç de değil. Aynı per / perse saçmalığı. Transfobik değil,
yalnızca saçma. Projem, Libreboot, GNU'dayken diğer GNU geliştiricileri
tarafından yanlış cinsiyetlendirilmemiştim. RMS'e transfob demek, gerçek
transfobiden muzdarip insanlara hakarettir.

Arka plan bilgisi
======================

*Ben* ona karşı yapılan her bir özgül suçlamayı ele ala*bil*irdim ancak diğer
makaleler bunu hâlihazırda yapıyor: Bu makaleler yazabileceğim her şeyden çok
daha iyi yazılmıştır, bu yüzden lütfen aşağıdaki bağlantılara tıklayın.

Tekerleği yeniden icat etmeye gerek yok. Bu makalenin tüm amacı, Richard
Stallman'a desteğimi ifade etmek ve onun onurunu savunmaktı. Onun yaşamı bir
gün sona er*ecek* ve bunun doğal olarak gelmesini hak ediyor. Ancak yine de
katkıda bulunabileceği çok şey var!

Aşağıdaki makaleler, Richard Stallman'ı çevreleyen olayların başladığı Eylül
2019'dan bu yana olanları aşağı yukarı doğru bir biçimde anlatıyor:

<https://www.wetheweb.org/post/cancel-we-the-web>

İşte, Richard'a desteğini ifade eden başka bir makale ve orada meydana gelen
olaylarla ilgili ayrıntılar var:

<https://jorgemorais.gitlab.io/justice-for-rms/>

*DistroTube*'un hazırladığı bu video, olayların yanı sıra mükemmel bir anlatım
sunar:

<https://odysee.com/@DistroTube:2/mob-mentality-threatens-the-free:b>

Muhaliflerimizin kim olduklarını açığa çıkarmak
=======================================

Richard Stallman'ı savunmadaki sorunumuz, Özgür Yazılım hareketinin
muhaliflerinin dilimizi seçmeyi öğrenmiş olmalarıdır. Konuşmayı konuşuyorlar ve
renkleri giyiyorlar ancak hata yapmıyorlar: Onların eylemleri ve niyetleri
temsil ettiğini iddia ettikleri ideolojiyi yansıtmıyor! Bu listede yanlış
yönlendirilmiş veya RMS'e karşı çıkmak için başka nedenleri olan gerçekten kimi
Özgür Yazılım etkincileri ve örgütleri *var*: Odağım bu insanlar üzerinde
olmayacak ancak umarım bu kişilerden ve örgütlerden kimileri söyleyeceklerimi
okursa görüşlerini değiştirirler!

*Linç kültürüne* abone değilim. Bu insanlardan kimileri *beni* linç etmeye
çalışabilir ancak ben onlara asla aynısını yapmam. Bu makalenin tamamı yalnızca
RMS'i kötücül karalama kampanyalarına karşı korumayı amaçlamaktadır. Bunu
yapmak için bu RMS karşıtı listedeki kimi kişileri inceleyeceğiz.

RMS'in etkisiz hâle getirilmesini isteyen listeye doğrudan bağlantı
vermeyeceğimi söyledim, bu nedenle aşağıdaki URL'i bir köprü oluşturmadan
yazacağım (bu, arama motorlarında güçlendirilmesini önler). Onların
listelerindeki adlara bakın:

**https://rms-open-letter.github.io/**

Kanmayın! Açık kaynak hareketi, Özgür Yazılım hareketi ile aynı değildir!
Aşağıdaki makale Açık Kaynak'ın Özgür Yazılım'dan nasıl farklı olduğunu
açıklamaktadır:
<https://www.gnu.org/philosophy/open-source-misses-the-point.en.html>

İmzalayanlar listesindeki kişilere odaklanacağım ve belki bu listedeki özgül
örgütlerden (veya diğer adlardan) söz edeceğim. Kimileri, RMS karşıtı
duruşlarının yanı sıra başka türlü sağduyulu insanlardır (bu, büyük olasılıkla
yanıltıldıkları anlamına gelir), oysa listedeki kimi insanlar *kötücüldür*.

Doğrudan listenin içine atlayacağım:

Redhat, FSF'i fonlamayı bırakıyor
-------------------------------

RedHat, RMS'in FSF'e yeniden atanmasına yanıt olarak FSF için fonlamayı
kaldıracaklarını duyurdu. Olağan karalama kampanyasına katıldı. 

RedHat, bugünlerde bilinen özgür olmayan yazılım şirketi IBM'e aittir.
Kurumsal GNU+Linux dağıtımları pek çok özgür olmayan yazılımla birlikte gelir ve
müşterilerine daha fazlasını nasıl elde edeceklerini etkin bir biçimde
anlatırlar: Özgür yazılımı ilerletmek için hiçbir şey yapmazlar ve *onlar* onu
yalnızca kullanabilecekleri bir şey olarak görür. Onlar FSF ideolojisine
inanmıyor. Birleşme hakkında daha fazla bilgi edinin:
<https://www.redhat.com/en/ibm>

Redhat kısa süre önce CentOS'i öldürdü. CentOS, güçlü bir topluluk desteğiyle
RHEL'in bir topluluk sürümüydü. Başka bir deyişle Redhat etkin bir biçimde
topluluğa zarar veren bir adım attı. Daha fazla bilgi:
<https://arstechnica.com/gadgets/2020/12/centos-shifts-from-red-hat-unbranded-to-red-hat-beta/>

Şuna bakın:
<https://www.ibm.com/products/software>

Bu, Özgür Yazılım'ı önemseyen bir şirkete benziyor mu?

RedHat'ın ne düşündüğünü niçin önemsemeliyiz? Onlar fonlamayı bırakırsa
kaygılanılacak daha az yozlaşma etkisi oluşturur! Redhat, özgür yazılıma inanmaz
(onlar bir noktada açık kaynağa inanmış olabilir ancak Redhat, IBM tarafından
satın alındığı için bu zaman büyük olasılıkla geride kaldı)

OSI/Microsoft bağlantısı
------------------------

OSI, *Open Source Initiative*'in kısaltmasıdır. Bu örgüt, Özgür Yazılım'ı
büyük şirketlere daha pazarlanabilir bir hâle getirmek amacıyla Özgür Yazılım
Vakfının bir dalı olarak başladı. OSI hakkında buradan okuyun:
<https://en.wikipedia.org/wiki/Open_Source_Initiative>

Bir resmin bin sözcükten söz ettiğini söylüyorlar:

![](https://web.archive.org/web/20210318230618if_/http://techrights.org/wp-content/uploads/2020/01/osi-microsoft-photo-op.jpg)

Soldan sağa onların adları (tüm önde gelen OSI önderleri / etkileyicileri) ki
sol *sizin* solunuz ve *onların* sağıdır (fotoğraflardaki anımsatma için):

Arka sıra: Faidon Liambotis, Chris Lamb, Simon Phipps, Allison Randal, Molly de Blanc, Patrick Masson

Ön sıra: Josh Simmons, VM Brasseur, Carol Smith, Italo Vignoli, Richard Fontana.

Tüm bu insanlar, OSI'da oldukça etkilidir. Birkaç eski başkan...

Bu sana garip gözüküyor mu? Nerede olduklarına bakın. Fotoğraf, bu haber
makalesinden geliyor: <http://techrights.org/2020/01/15/osi-board-at-microsoft/>
(archive: <http://web.archive.org/web/20200121042512/http://techrights.org/2020/01/15/osi-board-at-microsoft/>)

Microsoft, OSI'ın majör bir destekleyicisidir. OSI'ın kendi web sitesinde şunu
belirten bir makale vardır: <https://opensource.org/node/901>
(archive: <http://web.archive.org/web/20201112022740/https://opensource.org/node/901>)

Örgütünüz Microsoft gibi (yıllarca Özgür Yazılım'a *ve* Açık Kaynak'a sert bir
biçimde *saldıran*) şirketlerin büyük miktarlarda finansmanına bağımlı olmaya
başladığında ülkülerinizden kimilerini gözden kaçıracaksınız. Önceden sahip
olduğunuz *kıvılcımın* bir bölümünü yitir*ecek*siniz. Bağışçılarınızın size
söylediklerini yapmaya başlayacaksınız çünkü fonlamanın yitirilmesinden
korkuyorsunuz. Microsoft, yıllar içinde, *açık kaynak* olarak gördükleri onların
sürümüne daldı: gerçekte bu yalnızca *açık örtbastır* (openwashing)
(*örtbas* \[whitewashing] gibi ancak bunun yerine Açık Kaynak \[Open Source]
bakış açısıyla) ve Microsoft'un Windows gibi temel ürünleri hâlen çok özgür
değil! Microsoft; güvenli önyükleme ve kriptografik olarak imzalanmış aygıt
yazılımı gibi şeylerle her geçen gün daha fazla bilgisayarı kilitleyerek
özgürlüğünüzün eksikliğinden ötürü hâlen sıkı bir biçimde savaşım veriyor.

Öyleyse Microsoft Richard Stallman'dan yıllardır nefret ediyor ve onu yıllardır
yok etmek istiyorsa ve Microsoft'un Open Source Initiative'te *kısmen
inanılabilir bir biçimde* Özgür Yazılım dilini konuşabilen bir örgüt üzerinde
mali etkisi varsa bu Microsoft için şimdiye dekki en iyi şey olmaz mıydı?
Microsoft olduğunuzu zihninizde canlandırın. Fırsata atlarsın, değil mi? Birisi
bana burada tek olmadığımı söyledi.

Microsoft, OSI'a yoğun bir biçimde bağlı olmasa bile OSI, topluluğumuzun bir
parçası olduğunu iddia ederken Özgür Yazılım'ın dilini kullanma hakkına sahip
olur muydu? Açık kaynak, Özgür Yazılım hareketinin bir parçası değildir! Özgür
Yazılım'ın ideolojik bir rakibidir.

Gülünç gerçek:

OSI, OSI'ı *Etik Kaynak* hareketinin sızmasına ve ifade özgürlüğünü
engelleyen baskıcı davranış kurallarına karşı savunurken yaptığı kimi yorumların
ardından kısa süre önce Eric S. Raymond'u (OSI'ın kurucu ortağı) posta
listelerinden engelledi. Ada karşın Etik Kaynak lisansları yazılımın kullanımına
kısıtlamalar getirdiği için aslında *özgür değildir*: Bu tür bir yazılımın
yazarı politik görüşlerinize katılmazsa yazılımı kullanmanızı yasaklayabilir. Bu
sakıncalı! Coraline Ada Ehmke (Etik Kaynak hareketinin önderi) gibi insanlar,
*Açık Kaynak Tanımı*'nı yeniden yazmak için OSI'ı etkilemeye çalışıyorlardı. Bu
video, kimi güzel giriş bilgileri sağlar:

<https://odysee.com/@DistroTube:2/founder-of-open-source-is-banned-by-open:7>

OSI'ın durumunda Eric'in yeniden içeri girmesine büyük olasılıkla izin
vermeyecekler: Açık Kaynak ile aynı görüşte olmasam bile (Ben bir Özgür Yazılım
etkincisiyim) Açık Kaynak kendi başına kötü bir şey değildir, yalnızca ideolojik
olarak eksiktir: Coraline Ada Ehmke gibi Etik Kaynak insanları yollarını
alırlarsa aşırı miktarda hasara neden olacaklardır (bir Davranış Kuralları
getirerek tanınmış Özgür Yazılım ve Açık Kaynak uyumlu projelere çoktan sızmış
durumdalar: Libreboot kısa süre önce Coraline'ın Katkıcı Tüzüğü'nden başka
bir şey olmayan Davranış Kuralları'nı bir kenara atarak sağduyuya geldi)

Herkes Eric Raymond'a destekleyici bir e-posta göndermelidir. O doğru olanı
yaptı. Onu önemsediğini söyle. Onun hakkında özellikle korkunç bir şey duymadım.
Çok sağduyulu ve iyi bir insan: Hâlen saygılı olmakla birlikte açık sözlü ve
filtresiz (benim görüşüm, onun kimi makalelerini okuyarak); bu oldukça
ferahlatıcı.

Everyone should send Eric Raymond a supportive email. He did the right thing.
Tell him you care. I've never heard anything especially horrible about him.
He's very reasonable and a nice person; outspoken and unfiltered while still
being respectful (in my opinion, having read some of his articles), which is
quite refreshing.

Microsoft çalışanları
-------------------

Evet, Microsoft çalışanları RMS karşıtı listededir.

*Bu insanlar bize Özgür Yazılım ülküleri veya FSF meseleleri hakkında nasıl
ibret aldırıyorlar?*

Microsoft, Özgür Yazılım hareketinin ölümcül bir düşmanıdır. Microsoft bütün
şirket adını listeye yazacak ölçüde sersem değildir çünkü o zaman bu RMS karşıtı
kampanya için oyun biter: Bunun yerine bizi temsil ettiği varsayılan çeşitli
örgütlerdeki yozlaştırıcı etkilerini kullanıyorlar.

Microsoft olsaydım bu kişilerden adlarını listeden kaldırmalarını isterdim. Bu
tür insanların Microsoft'taki konumlarının yalnızca birkaç kişi de olsa bu
biçimde ifade edilmesi aslında onların RMS karşıtı çabalarına zarar veriyor.

Bu listedeki çalışanlardan hiçbiri Microsoft'ta üst sıralarda gözükmüyor.
Adlarını bağımsız olarak yön vermeden yayımladıklarına inanmaya eğilimliyim.
Aklı başında hiçbir Microsoft patronu Microsoft'Un o sayfada hiçbir kapasitede
listelenmesini istemez!

Gnome Foundation (Microsoft ile derin bir biçimde bağlantısı vardır)
---------------------------------------------------------

NOT: Gnome *topluluğunu* Gnome *Foundation* ile karıştırmayın. Onlar *çok*
farklı şeyler!

Microsoft ile Gnome Foundation üyeleri arasında iyi bilinen bağlantılar vardır.
İşte, bir makale:

<http://web.archive.org/web/20200607212123/http://techrights.org/2020/06/07/gnome-board-of-directors-2020/>

Yıllardır RMS'e saldırıyorlar:

<http://techrights.org/2021/01/12/gnome-foundation-rms/>

Kuşkusuz bu insanların Özgür Yazılım hareketi adına kendilerini temsil etmeleri
inandırıcı değil!

Aşağıdaki Gnome Foundation üyeleri, RMS karşıtı imza kampanyasının temel
imzalayanlar listesinde yer alıyor ve Gnome Foundation ile ilişkilendiriliyor:

* Molly de Blanc (Debian Projesi, GNOME Foundation) **(OSI ile de ilişkili)**
* Neil McGovern (GNOME Foundation Başyönetmeni, Eski Debian Project Leader)
* Luis Villa (Open Source Initiative'in ve GNOME Foundation'ın Eski Yöneticisi; GPLv3 taslak sürecinin katkıcısı)

Diğer durumlarda adları listelemeyi seçmezdim ancak Neil ve Molly RMS karşıtı
github sitesinde itme / çekme / inceleme haklarına sahip iki kişidir. Onların
adlarını anmaya gereksinme duyuyorum: Ayrıca her ikisinin de Debian projesinin
üyesi olduğuna bakın.

Coraline Ada Ehmke (Organization for Ethical Source'un Kurucusu)
-------------------------------------------------------------

Coraline, *Etik kaynak* hareketinin kurucusudur. Adına karşın aslında *özgür
olmayan* lisansları dağıtıyor: Özgür değildir çünkü lisanslı altında bulunan
yazılımların kullanımına kısıtlamalar getirirler. Yazılımı bu lisanslardan biri
kapsamında kullanırsanız ve yazar politik olarak sizinle aynı görüşte değilse
yazar bu yazılımı kullanmanızı yasaklayabilir.

Ben özgürlüğe inanıyorum! Politik olarak katılmadıklarım dâhil olmak üzere
*herkes* için özgürlük istiyorum!

Birisinin kanılarına göre ayrımcılık yapmak her zaman yanlıştır. Aması maması
yok! *Politik muhaliflerimin* özgür olmasını istiyorum çünkü:

* Düşmanımın özgürlüğünü elimden alabilseydim benimkini de alabilirlerdi.
* Düşümanım özgürlüğümü elimden alabilseydi onlarınkini de alabilirdim.

Coraline internette de oldukça kötücül. Bir zorba gibi davranan, terörize eden
şirketlerinin / projelerinin sayısız hesabı var. Birisi ona bu makaleyi
anlatırsa Libreboot projesini hedef alma şansı bile var.

O korkunç birisi.

Daha çok kimi projelerin kullandığı bir şablon davranış kuralları olan Katkıcı
Tüzüğü ile tanınıyor. Libreboot'ta yeni katkıcıları yabancılaştırdığı ve
insanların sorunlar hakkındaki görüşlerini ifade edemeyeceklerini hissetikleri
kendi öz sansürlenmiş bir ortam oluşturduğu için bir davranış kuralınız
olmamasını öneriyoruz: Görüyorsunuz, konuşma özgürlüğü sağlıklıdır ve kötü
davranışlarla başa çıkmak oldukça sağduyudur. Katkıcı Tüzüğü bir truva atıdır:
Önce sizi zorladıkları şey budur ve ardından Etik Kaynak lisansı kullanmanızı
önerirler. İlk Etik Kaynak dozunuzu aldığınızda pençelerini projenize
batırırlar. Bu tür insanların projenize sızmasına izin vermeyin!

Coraline Ada Ehmke'yi veya onun gibileri dinlemeyin! *Kendisi* nefret ve
bağnazlıkla besleniyor. Diğer insanların görüşlerine düpedüz hoşgörüsüzdür ve
düzenli olarak aynı görüşte olmadığı insanları *yok etmeye* çalışır.

Sonuç
==========

Bu kadar!

RMS'i savunun!

Daha fazla yazma zahmetine giremezsiniz. Listeyi daha ayrıntılı inceleyecektim
ancak bence asıl noktayı anlıyorsunuz.
