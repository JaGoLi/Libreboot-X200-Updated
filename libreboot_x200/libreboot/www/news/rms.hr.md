% Obranimo Richarda Stallmana!
% Leah Rowe
% 31. ožujka 2021.

Uvod
====

Prije 2 godine, poznati *Misaoni Zločinac* Richard M Stallman je lažno optužen
za branjenje *seksualnog zlostavljanja* u Orwellskoj kampanji mrljanja,
koju su orkestrirali mediji po naredbi prodavača neslobodnog softvera.
36 godina borbe za *vašu* slobodu, poništene. Bilo je toliko zlobno da je
RMS dao ostavku kao predsjednik Utemeljenja za slobodan softver (FSF-a). FSF
nije ništa učinio da bi ga zaštitili ili obranili. Međutim, *vi* ga možete obraniti!

21. ožujka 2021., FSF-ovo predsjedništvo je ponovno zadužilo Richarda
Stallmana. Mediji su reagirali novom kampanjom mrljanja. Stvorena je
peticija koja traži prisilno uklanjanje RMS-a i cijelog FSF-ovog
predsjedništva. RMS je lažno optužen za seksizam, transfobiju,
diskriminaciju protiv ljudi s invalidnošću i još mnogo stvari koje imaju
cilj uništiti njegov ugled. Ne obraćajte pažnju na to. Stallmanove političke
[bilješke](https://www.stallman.org/archives/) i
[članci](https://stallman.org/#politics) stvaraju sliku čovjeka koji se
vjerno borio *protiv* netrpeljivosti u svim njezinim oblicima!

**Kao odgovor, mi, pokret za slobodan softver, smo započeli vlastitu peticiju.
Želimo da RMS ostane u svojoj poziciji i da FSF ne popusti. Pozivamo FSF da
obrani Stallmanovu čast i njegovo nasljeđe. Richard Stallman je ljudsko biće,
čije je pravo na slobodu govora teško ugušeno. Moramo FSF-u demonstrirati
našu podršku za njega, glasno i jasno.**

**Ako podržavate slobodan softver, vjerujete u slobodu govora, slobodu
udruživanja i društvenu pravdu (pravu društvenu pravdu, gdje je osoba tretirana
s dostojanstvom a ne napadnuta zbog njezinih uvjerenja), potpišite se ovdje:**

**<https://rms-support-letter.github.io/index-hr.html>**

*Protivna* peticija koja traži Richardovo uklanjanje neće biti povezana ovdje,
jer je važno ne jačati ju. Poboljšavanje rangiranja tražilica naše opozicije
će im samo pomoći napasti RMS-a. Slično tome, njihove kampanje mrljanja neće
biti povezane ovdje, već samo osuđene!

Upute za potpisivanje su na toj stranici. Ako reprezentirate neki projekt,
molimo stavite to u zagrade i izjasnite svoju poziciju. Na primjer, ako se
zovete John Doe i vaš se projekt zove Foobar Libre, napišite
`John Doe (Foobar Libre developer)` ili npr.
`John Doe (Foobar Libre founder and lead developer)`. Ako ste član FSF-a
(npr. suradnički član), stavite i to u zagrade.

Ako ste član projekta/organizacije koja je potpisala peticiju protiv RMS-a,
*posebno* je važno izjaviti da ste dio tog projekta kad potpisujete
peticiju podrške RMS-u. Također bi trebali popričati s ljudima iz vašeg
projekta i organizacije i pokušati ih nagovoriti da se predomisle!

Uz potpisivanje peticije, ako ste dio softverskog projekta, potaknite vaš
projekt da službeno izjasni podršku za Richarda! Treba mu svaki mali dio
podrške koji možemo dobiti. Mi, pokret za slobodan softver, kao aktivisti
mu moramo posuditi svu našu snagu!

**Nemojte biti prevareni. Ako je neki projekt slobodnog softvera na peticiji
protiv RMS-a, to samo reprezentira vodstvo tog projekta. To ništa ne govori
o pojedincima unutar tog projekta.**

Molimo također pošaljite *email* FSF-u i recite im da podržavate Richarda!
Detalji kontaktiranja FSF-a se nalaze ovdje: <https://www.fsf.org/about/contact/>

Naši protivnici žele uništiti slobodan softver
==============================================

Istinita meta našeg protivnika *nije* Richard Stallman; njihov je pravi cilj
uništiti FSF tako da temeljito prodru u njega (kao što su već napravili s
organizacijama kao što su OSI, Linux Foundation ili Mozilla). Ti ljudi su čak
započeli online peticiju koja traži prisilno uklanjanje RMS-a i cijelog
predsjedništva FSF-a. Ovo je očito pokušaj puča protiv FSF-a! Mnogo poznatih
projekata slobodnog softvera se pridružilo lovu na vještice
protiv RMS-a jer nisu htjeli biti *napadnuti*. **Peticija koja napada Richarda
sadržava ljude iz Microsofta, Googlea, OSI-a, Linux Foundation-a, Gnome
Foundation-a i Ethical Source-a! Ti ljudi se ideološki protive slobodnom
softveru (čak i ako neki od njih proizvode slobodan softver, samo iz razloga
osim promoviranja slobode) i mnogi od njih su ga već godinama aktivno
pokušavali uništiti! Kako se ti ljudi usuđuju tvrditi da nas reprezentiraju!**

Pismo protiv RMS-a prodaje maglu. Ljudi na tome popisu nas *ne* reprezentiraju!
Ako vidite istinite razvojne programere slobodnog softvera, molim vas da
popričate s njima. Nemojte biti puni mržnje ili pakosni, samo
popričajte s njima: recite im da ih je zanijela kampanja puna mržnje. U našem
pokretu je potrebno jedinstvo. Vidite, vrlo je vjerojatno da je puno ljudi
koji su potpisali peticiju protiv RMS-a bilo *prestrašeno*; na početku peticija
koja podržava RMS-a nije postojala, pa se nije znalo koliko je ljudi podržavalo
RMS-a. Drugim riječima, mnogo ljudi je vjerojatno potpisalo peticiju protiv
RMS-a jer su se bojali ili su postajali izopačenici. To se dogodilo jer smo
zadnji put bili uhvaćeni nespremni. Ostali smo tihi zadnji put, no nećemo
ostati tihi ovaj put!

**Počevši od 31. ožujka 2021., 02:50 AM po britanskom vremenu, pobjeđujemo!
Pismo koje traži uklanjanje RMS-a ima 2959 potpisa. *Naše* pismo koje podržava
i brani RMS-a ima 4533 potpisa! To je stopa odobrenja od 60% ako zbrojite oba
broja, no naša peticija postaje sve popularnija dok peticija protiv RMS-a
gubi momentum. Ljudi vide da je u redu podržavati RMS-a, jer jest. RMS nije
ništa loše učinio!**

Richard Stallman je naš heroj
=============================

Ja vjerujem u
[ideologiju slobodnog softvera](https://www.gnu.org/philosophy/free-sw.hr.html).
Ja sam osnivateljica Libreboota i glavna razvojna programerica istog. Kad sam
počela koristiti slobodan softver kao tinejdžerica sredinom 2000-ih, predavanja
Richarda Stallmana su bila među mojim najvećim utjecajima; Richard je osnovao
[GNU projekt](https://www.gnu.org/) u 1983. i
[Utemeljenje za slobodan softver (FSF)](https://www.fsf.org/) u 1985. Također
sam pogledala film *Revolution OS* i pročitala *Cathedral and the Bazaar*
Erica Raymonda. Ubrzo sam postala fascinirana, no upravo su me Richardovi
članci o GNU projektu inspirirali. Nekoliko godina sam se smatrala *podržavateljicom
otvorenog koda* prije nego što sam postala dio tabora za slobodan softver u
2009. Imala sam poslove administratora sustava i tehničke podrške u raznim
tvrtkama, radeći uglavnom sa neslobodnim softverom uključujući Windows, dok sam
kući samu sebe podučavala programiranju na GNU+Linuxu. Mrzila sam raditi sa
neslobodnim sustavima, točno zbog toga koliko su bili restriktivni u usporedbi
sa mojim sustavima kući, koji su svi koristili razne distribucije GNU+Linuxa
(također sam se poigrala sa OpenBSD-om). Studirala sam računalstvo, no učitelji
su nas prisiljavali da koristimo neslobodni Visual Studio IDE i C#; mrzila sam ga,
no kući sam za domaće radove koristila Mono. Nedugo nakon što sam se pridružila
FSF-u u 2013., moj se život naglo preokrenuo, i Libreboot je bio veliki dio toga.
U svakom slučaju pokušavam eliminirati svoju zavisnost o neslobodnom softveru i
želim da i drugi iskuse takvu slobodu. Stallmanovi članci i predavanja su me
dovela do ovog puta. Sastala sam se s njime 5 puta u 3 različite države.

U ranim danima računalstva, većina (ako ne sav) softvera se dijelila slobodno
s izvornim kodom. U ranim 1980-ima, kad je softver počeo postajati sve više
komercijalan, tvrtke su počele softver činiti *neslobodnim* što je značilo
da softver više nije dolazio sa izvornim kodom ili je imao *ograničenja* na
korištenje, razvijanje ili dijeljenje tog softvera. To je značilo da korisnici
računala više nisu imali *slobodu* nad korištenjem računala; kad je GNU projekt
osnovan u 1983., *slobodan softver* nije postojao! Richard Stallman, suočen s
mogućnošću zarađivanja velikih svota novca kao razvojni programer neslobodnog
softvera je odbio taj trend i osnovao GNU projekt kako bi stvorio potpuno
slobodni operativni sustav koji su ljudi mogli koristiti na svojim računalima.

Vjerujem u slobodan softver iz istog razloga zbog kojeg vjerujem u javno obrazovanje;
vjerujem da je znanje ljudsko pravo. Na primjer, vjerujem da sva djeca imaju
pravo naučiti matematiku. Isto vjerujem i za informatiku. Obrazovanje je ljudsko
pravo. Želim da svi imaju slobodu; pravo na čitanje, udruživanje i slobodu govora.
*Programiranje* spada pod govor, i vjerujem da je sav dobar rad utemeljen na radu
drugih ljudi; zbog ovoga je pravo na udruživanje neophodno. *Četiri slobode*
su od najveće važnosti. Ja sam vjerna podržavateljica *copylefta* i vjerujem
da bi on trebao biti zakonom obavezan za sve kreativne i intelektualne radove.
Koristim [GNU General Public License](https://www.gnu.org/licenses/#GPL) gdje
god mogu i zagovoram njegovu usvajanje svugdje.

Slobodan softver je još *daleko* od savršenstva. Misija GNU projekta i pokreta
za slobodan softver je *istrijebiti* neslobodni softver u našem svijetu u svima
dati samo slobodan softver. To je najplemenitija misija koju Libreboot projekt
dijeli. Tvrtke poput Applea i Microsofta nam se odupiru na svakom okretaju. Logika
je vrlo neslobodna; proizvođači računalnih čipova/ploča ograničavaju pristup
znanju o tome kako hardver funkcionira i ugrađuju DRM (kao kriptografske provjere
potpisa firmvera) kako bi ograničili naš napredak; zbog ovoga Libreboot još uvijek
podržava vrlo malo hardvera (u vrijeme pisanja ovog članka). *Pravo na popravljanje*
je vrlo važan dio naše borbe, specifično dio šireg OSHW (Free/libre hardware) pokreta.
Još jedan problem s kojim se suočavamo je *serijalizacija* komponenti, gdje se
jedna komponenta ne može zamijeniti s istom, jer moderni uređaji provjeravaju
je li nova komponenta *autorizirana* i neće funkcionirate ako nije. Mi, u pokretu
za slobodu smo pod konstantnim napadima, i u legalnom i tehničkom smislu. Velike
tehnološke tvrtke koriste svaki mogući prljavi trik kako bi osujetili naš trud.

Da nije bilo Stallmanova rada, Libreboot ne bi postojao. Svi radovi su derivativni
u ljudskom društvu; mi stojimo na ramenima divova. GNU projekt je skoro imao
potpuni operativni sustav, i na kraju im je nedostajao jedan dio, *jezgra*, ovaj
program je srce operativnog sustava, upravlja hardverom, dodjeljuje sistemske resurse
i daje sučelje koje aplikacije mogu iskoristiti. GNU je započeo rad na jezgri
koju su nazvali *Hurd*, no u 2021. Hurd je daleko od dovršenog. Na sreću, drugi
projekt zvan *Linux* se pojavio u ranim 90-ima i objavljen je pod GNU GPL-om,
što je značilo da su ljudi mogli kombinirati modificirani GNU sustav s Linuxom
da bi stvorili potpuni operativni sustav; prve distribucije *GNU+Linuxa* su rođene!
Upravo od ovoga je naš pokret, pokret za slobodan softver započeo, i bez njega
sumnjam da bi danas imali tako širok pristup slobodnom računalstvu. Ne mogu
zamisliti svijet u kojem Libreboot i GNU ne postoje.

Bi li coreboot mogao postojati bez GNU+Linuxa? Sumnjam! Moguće je da bi Linux
sam po sebi postojao, no bi li ostao slobodan softver do danas? Bi li došao
do razine do koje je danas došao! U toj stvarnosti, BSD-ovi bi vjerojatno
sve preuzeli, no bi li imali ideološki pogon za osiguravanje slobode za sve
korisnike računala, ili bi li izvorni kod jednostavno smatrali *referencom*
samo za *edukacijske svrhe*?

Vidite, Stallmanov rad u 80-ima je bio *revolucionaran* i bez njega, nitko od nas
danas ne bi bio ovdje. Ljudi koji upravljaju velikim tehnološkim tvrtkama kao što
su Apple i Microsoft nas mrze, i oni su godinama napadali naš pokret. Napadi na
RMS-a su bili vezani upravo s time. Njih *nije* briga što Richard je ili nije
napravio u određeno vrijeme.

Richard je bio predsjednik Utemeljenja za slobodan softver otkad je ono stvorenu
u 1985., širio je ideologiju slobodon softvera po cijelom svijetu; to jest, sve
dok nije napadnut u 2019. u naj-*Orwellskoj* kampanji mrljanja.

Svatko upoznat s Librebootom vjerojatno već zna sve ovo, ili je bar upoznat sa
srži toga, pa zašto pričam o FSF-u, GNU-u i Richardu Stallmanu danas? Zbog nečeg
vrlo zlobnog što se trenutno događa.

Nemojte meni vjerovati. Stephen Fry, poznati korisnik GNU+Linuxa je u 2008. 
napravio ovaj video u kojem slavi GNU projekt i slobodan softver:

<https://yewtu.be/watch?v=P_mS4CIXcLY>

Ako se ta poveznica ne učita, pokušajte ovu:
<https://invidious.snopyta.org/watch?v=P_mS4CIXcLY>

RMS NIJE transfobičan
=====================

Ja i Richard smo se godinama dobro slagali. *Posvađala* sam se s njime
(i to javno) prije nekoliko godina, no pomirili smo se. On me uvijek poštivao.

Dok je moj projekt, Libreboot, bio u procesu pridruživanja GNU-u, nisam se smatrala
transrodnom. Počela sam se smatrati transrodnom nedugo prije nego što je Libreboot
postao GNU Libreboot. RMS je odmah prešao na zamjenice she/her. Nije bilo nikakvih
problema.

Neki ljudi su mi poslali ovaj članak i rekli da je on transfobičan:
<https://stallman.org/articles/genderless-pronouns.html>

Specifično, ljudi vjeruju da RMS odbija poštovati tuđe zamjenice. Ljudi vjeruju
da je RMS transfobičan jer govori per/perse umjesto da prihvate they/them.

Dopustite da vam nešto rečem:

Richard je poslao *meni* i još nekoliko ljudi kopiju tog članka dok ga je pisao.
Ja sam u više navrata nagovorala da ne koristi per/perse kad je on to predložio.
Preporučila sam mu da koristi they/them kad generički spominje nekoga. Kad je on
odlučio koristiti per/perse, bila sam iziritirana no ne uvrijeđena; vidite, ja
sam to smatrala *idiotskim*. Očito, they/them je opće prihvaćeno i uzrokovat će
najmanje nesporazuma.

Biti budalast nije isto što je i biti transfobičan. Ako Richardu rečete svoje
preferirane zamjenice, on će ih koristiti bez oklijevanja.

Nekoliko mojih prijatelja je također transrodno i također pričaju s Richardom,
uglavnom preko emaila. On poštuje i njihove zamjenice.

Ironično, GNU projekt ima ova pravila o zamjenicama:
<https://www.gnu.org/philosophy/kind-communication.en.html> - vidite:
<https://www.gnu.org/philosophy/kind-communication.en.html#f1>

Nije transfobično. Uopće. Isto per/pers sranje. Nije transfobično, nego samo glupo.
Drugi GNU razvojni programeri me nisu spominjali s he/him dok je moj projekt,
Libreboot, bio dio GNU-a. Prozivanje RMS-a transfobom je *uvreda* onima koji
pate od istinske transfobije.

Pozadinska informacija
======================

*Mogla* bi obraditi svaku optužbu protiv njega, no drugi članci to već čine;
ti članci su mnogo bolje napisani nego što bi ja ikada mogla napisati, pa vas
molim da kliknete na poveznice ispod.

Ne osjećam potrebu ponovno izumiti kotač. Cijela svrha ovog članka je bila
izraziti moju podršku za Richarda Stallmana i obraniti njegovu čast. Njegovo
vrijeme *hoće* završiti jednog dana, i on zaslužuje da to vrijeme dođe prirodno.
Ali, još uvijek ima mnogo toga za pridonijeti!

Sljedeći članci više-manje precizno opisuju što se događalo od rujna 2019.
kad su događaji oko Richarda Stallmana započeli:

<https://www.wetheweb.org/post/cancel-we-the-web>

Evo još jedan članak koji izražava podršku za Richarda, i on također ima detalje
o događajima koji su se dogodili:

<https://jorgemorais.gitlab.io/justice-for-rms/>

Ovaj video od strane *DistroTubea* također ima savršenu kroniku događaja:

<https://odysee.com/@DistroTube:2/mob-mentality-threatens-the-free:b>

Otkrivanje tko su zapravo naši protivnici
=========================================

Naš problem u branjenju Richarda Stallmana je to što su protivnici slobodnog
softvera naučili pričati našim jezikom. Oni pričaju našu priču i nose naše
boje, no nemojte se zbuniti: njihova djela i njihove namjere ne odražavaju
ideologiju koju navodno reprezentiraju! Na tome popisu stvarno *postoje*
neki aktivisti i organizacije vezane uz slobodan softver, no oni su bili zavedeni
ili imaju neki drugi razlog da bi se protivili RMS-u; ja se neću fokusirati na te
ljude, ali se nadam da će neki od tih ljudi i organizacija promijeniti svoje
mišljenje ako pročitaju ovaj članak!

Ja ne vjerujem u *kulturu "otkazivanja"*. Neki od tih ljudi će vjerojatno pokušati
"otkazati" *mene* no ja nikad ne bi napravila nešto takvo njima. Ovaj članak
jedino ima za cilj obraniti RMS-a od podlih kampanja mrljanja. Kako bi to učinili,
istražit ćemo neke od ljudi na popisu protiv RMS-a.

Rekla sam da neću direktno povezati peticiju koja traži RMS-ovo uklanjanje,
pa ću URL napisati ispod bez da postane poveznica (to će spriječiti poboljšavanje
rangiranja u tražilicama istog). Pogledajte imena na njihovom popisu:

**https://rms-open-letter.github.io/**

Nemojte biti prevareni! Pokret za otvoreni kod *nije* isto što i pokret za
slobodan softver! Sljedeći članak objašnjava po čemu je otvoreni kod drukčiji
od slobodnog softvera:
<https://www.gnu.org/philosophy/open-source-misses-the-point.en.html>

Fokusirat ću se na ljude na glavnom popisu potpisnika, i možda pričati o
specifičnim organizacijama (ili drugim imenima) na toj listi. Neki od njih
su inače razumni ljudi osim njihova stava protiv RMS-a (što najvjerojatnije
znači da su bili zavedeni), dok su drugi ljudi na tome potpisu *gadni*.

Odmah ću uskočiti u to:

Red Hat prestaje financirati FSF
--------------------------------

Nakon što je RMS ponovno postavljen u predsjedništvo FSF-a, Red Hat je najavio
da će prestati financirati FSF. Pridružili su se kampanji mrljanja.

Red Hat je pod vlasništvom poznate tvrtke neslobodnog softvera IBM. Njihova
poduzetna distribucija GNU+Linuxa sadržava mnogo neslobodnog softvera i
aktivno svojim korisnicima govore kako preuzeti još istog; oni ne čine ništa
kako bi promaknuli slobodan softver i samo ga vide kao nešto što *oni* mogu
iskoristiti. Ne vjeruju u FSF-ovu ideologiju. Više informacija o udruženju:
<https://www.redhat.com/en/ibm>

Red Hat je *nedavno* ubio CentOS. CentOS je bila zajedničko izdanje RHEL-a s
jakom podrškom zajednice. Drugim riječima, Red Hat je napravio korak koji
*šteti* zajednici. Više informacija:
<https://arstechnica.com/gadgets/2020/12/centos-shifts-from-red-hat-unbranded-to-red-hat-beta/>

Pogledajte to:
<https://www.ibm.com/products/software>

Izgleda li ovo kao tvrtka koja brine o slobodnom softveru?

Zašto bi nas trebala biti briga što Red Hat misli? Ako prestanu financirati
FSF, to je još jedan manje koruptivni utjecaj o kojem trebamo brinuti! Red Hat
ne vjeruje u slobodan softver (možda su jedno vrijeme vjerovali u otvoreni kod,
no sad kad ih je kupio IBM to vrijeme je vjerojatno davno prošlo)

OSI/Microsoft veza
------------------

OSI je kraćenica za *Open Source Initiative*. Ova je organizacija započela
kao ogranak Utemeljenja za slobodan softver u pokušaju da naprave slobodan
softver utrživljivim velikim korporacijama. Pročitajte o OSI-u ovdje:
<https://en.wikipedia.org/wiki/Open_Source_Initiative>

Kažu da je slika jednaka tisuću riječi:

![](https://web.archive.org/web/20210318230618if_/http://techrights.org/wp-content/uploads/2020/01/osi-microsoft-photo-op.jpg)

Slijeva nadesno, njihova imena (svi istaknuti OSI voditelji/influenceri), gdje
je lijevo *vaše* lijevo i *njihovo* desno su:

Red iza: Faidon Liambotis, Chris Lamb, Simon Phipps, Allison Randal, Molly de Blanc, Patrick Masson

Red ispred: Josh Simmons, VM Brasseur, Carol Smith, Italo Vignoli, Richard Fontana.

Svi ti ljudi imaju veliki utjecaj na OSI. Nekoliko bivših predsjednika.

Izgleda li vam ovo čudno? Pogledajte gdje su. Ova slika je nađena na ovom
članku: <http://techrights.org/2020/01/15/osi-board-at-microsoft/>
(arhiva: <http://web.archive.org/web/20200121042512/http://techrights.org/2020/01/15/osi-board-at-microsoft/>)

Microsoft je veliki sponzor OSI-a. OSI sam ima članak na svojoj stranici
u kojem izjavljuje ovo: <https://opensource.org/node/901>
(arhiva: <http://web.archive.org/web/20201112022740/https://opensource.org/node/901>)

Kad vaša organizacija počinje ovisiti o velikim količinama financiranja
od strane tvrtki kao što su Microsoft (koji su godinama rigorozno *napadali*
slobodan softver *i* otvoreni kod), *izgubit* ćete pogled na neke od svojih
ideala. Izgubit ćete dio one *iskre* koju ste prije imali u sebi. Počet ćete
raditi ono što vam vaši donatori govore, jer ćete se bojati gubitka tog
financiranja. Zadnjih godina Microsoft je zaranjao u vlastitu verziju onoga
što smatraju *otvorenim kodom*; u stvarnosti to je samo "ispiranje" otvorenog koda,
i Microsoftovi temeljni proizvodi kao Windows su još uvijek neslobodni! Microsoft
se još uvijek bori za *vaš* nedostatak slobode tako što računala sve više
i više pritvaraju sa stvarima kao Secure Boot i kriptografski potpisanim
firmverom.

Pa ako je Microsoft mrzio Richarda Stallmana i želio ga uništiti već godinama,
i Microsoft ima financijski utjecaj na OSI, organizaciju koja može *donekle
kredibilno* pričati jezikom slobodnog softvera, ne bi li to bila najbolja stvar
ikad za Microsoft? Zamislite da ste Microsoft. Iskoristili bi tu priliku, zar ne?
Neka mi netko reče da nisam jedina ovdje.

Čak i da Microsoft nije povezan s OSI-em, bi li OSI imao ikakvo pravo koristiti
jezik slobodnog softvera i praviti se da su dio naše zajednice? Otvoren kod
nije dio pokreta za slobodan softver! To je ideološki suparnik slobodom softveru.

Zanimljiva činjenica:

OSI je nedavno Ericu S Raymondu (suosnivač OSI-a) zabranio pristup njihovim
mailing listama nakon određenih komentara u obrani OSI-a protiv prodiranja
od strane *Ethical Source* pokreta i protiv represivnih pravila ponašanja
koje guše slobodu govora. Unatoč imenu, Ethical Source licence su zapravo
*neslobodne* jer ograničavaju korištenje softvera; ako se autor takvog softvera
ne slaže s vašim političkim uvjerenjima, može vam zabraniti da koristite
taj softver. Ovo nije u redu! Ljudi poput Coraline Ada Ehmke (voditeljica
Ethical Source pokreta) su pokušali nagovoriti OSI da prerade *definiciju
otvorenog koda*. Sljedeći video sadržava dobar uvod u ovaj događaj:

<https://odysee.com/@DistroTube:2/founder-of-open-source-is-banned-by-open:7>

U OSI-evom slučaju, vjerovatno neće poništiti Ericovu zabranu; čak i ako se
ne slažem s otvorenim kodom (ja sam aktivistica za slobodan softver), otvoren
kod sam po sebi nije loš, samo ima ideoloških nedostataka; ljudi iz
Ethical Sourcea poput Coraline Ada Ehmke će uzrokovati ogromne količine štete
ako sve bude po njihovom (već su prodrli u nekoliko poznatih projekata vezanih
uz slobodan softver i otvoreni kod tako što su ih nagovorili da uvedu pravila
ponašanja; Libreboot se nedavno opametio i odbacio svoja pravila ponašanja,
koja su bila upravo Coralinin Contributor Covenant)

Svatko bi trebao poslati Ericu Raymondu email iz podrške. Učinio je pravu stvar.
Recite mu da brinete. Nikad nisam čula nešto pogotovo grozno o njemu. On je
vrlo razumna i ljubazna osoba; otvoren je i nefiltriran ali ipak uljudan
(po mome mišljenju, nakon što sam pročitala neke od njegovih članaka), što je
poprilično osvježavajuće.

Microsoftovi zaposlenici
------------------------

Da, Microsoftovi zaposlenici su na peticiji protiv RMS-a.

*Kako je posao tih ljudi nama predavati o idealima slobodnog softvera ili
FSF-ovim poslovima?*

Microsoft je smrtni neprijatelj pokreta za slobodan softver. Microsoft nije
dovoljno glup da cijela tvrtka potpiše peticiju, jer bi onda to bio kraj igre
za kampanju protiv RMS-a; stoga koriste svoje koruptivne utjecaje na razne
organizacije koje nas navodno reprezentiraju.

Da sam bila Microsoft, zamolila bih te ljude da uklone svoja imena s te peticije.
To zapravo šteti njihovim naporima protiv RMS-a, da takvi ljudi izjašnjuju
svoje pozicije u Microsoftu, čak ako je samo nekoliko ljudi.

Nitko od tih ljudi nema važnu poziciju u Microsoftu. Sklona sam vjerovanju
da su svoja imena objavili nezavisno, bez upute. Niti jedan razuman šef u Microsoftu
ne bi htio spomen Microsofta na toj stranici, ni u kojoj prostranosti!

Gnome Foundation (duboko povezan s Microsoftom)
---------------------------------------------------------

NAPOMENA: Nemojte zamijeniti Gnomeovu *zajednicu* sa Gnome *Utemeljenjem*. To
su *vrlo* različite stvari!

Postoje dobro poznate veze između članove Gnome Foundationa i Microsofta.
Članak:

<http://web.archive.org/web/20200607212123/http://techrights.org/2020/06/07/gnome-board-of-directors-2020/>

Godinama su napadali RMS-a:

<http://techrights.org/2021/01/12/gnome-foundation-rms/>

Stoga nije kredibilno da se ti ljudi reprezentiraju u ime pokreta za
slobodan softver!

Sljedeći članovi Gnome Foundationa su među temeljnim potpisnicima peticije
protiv RMS-a i povezani s Gnome Foundationom:

* Molly de Blanc (Debian projekt, GNOME Foundation) **(također povezana s OSI-em)**
* Neil McGovern (izvršni direktor GNOME Foundationa, bivši voditelj Debian projekta)
* Luis Villa (bivši direktor Open Source Initiative-a i GNOME Foundationa; suradnik procesu izrade GPLv3-a)

Inače ne bi nabrajala imena, no Neil i Molly su dvoje ljudi koji imaju push/pull/review
prava na GitHub stranici protiv RMS-a. Osjećam potrebu spomenuti njihova imena;
također primijetite da su oboje članovi Debian projekta.

Coraline Ada Ehmke (Osnivateljica, Organization for Ethical Source)
-------------------------------------------------------------------

Coraline je osnivateljica *Ethical Source* projekta. Unatoč imenu, taj pokret
distributira *neslobodne* licence; neslobodne jer ograničavaju korištenje
softvera koji koriste te licence. Ako koristite softver licenciran s jednom
od tih licenca, i autor se politički ne slaže s vama, može vam zabraniti da
koristite taj softver.

Kao prvo, ja vjerujem u slobodu! Želim slobodu za *svakoga*, uključujući one
s kojima se politički ne slažem!

Diskriminiranje drugih zbog uvjerenja nikad nije u redu. Nema ako, nema ali.
Želim da moji *politički protivnici* imaju slobodu, jer:

* Kad bi mogla neprijatelju oduzeti slobodu, on bi mogao oduzeti moju.
* Kad bi mi moj neprijatelj mogao oduzeti slobodu, ja bi mogla oduzeti njegovu.

Coraline je također vrlo izopačena na internetu. Postoje i brojna svjedočanstva
da ona teroririza tvrtke/projekte i ponaša se kao nasilnica. Postoji šansa
i da napadne Libreboot projekt ako joj netko reče za ovaj članak.

Ona je užasna osoba.

Ona je bolje poznata za Contributor Covenant, predložak pravila ponašanja koji
neki projekti koriste. Mi iz Libreboota vam preporučujemo da nemate pravila
ponašanja jer ona odvraćaju suradnike i stvaraju samocenzurirano okruženje
u kojem se ljudi osjećaju nesposobno izraziti svoje mišljenje u vezi problema;
vidite, sloboda govora je korisna, i zdravorazumno je samo se nositi s lošim
ponašanjem. Contributor Covenant je trojanski konj; prvo to navaljuju na vas,
a zatim će vam preporučiti da koristite Ethical Source licencu. Čim uzmete
prvu dozu Ethical Sourcea, oni će zabiti svoje kandže u vaš projekt. Nemojte
takvim ljudima dopustiti da prodru u vaš projekt!

Ne slušajte Coralinu Ada Ehkme ili ikoga poput nje! Upravo *nju* pokreću
mržnja i netrpeljivost. Uopće ne tolerira tuđa mišljenja i često pokušava
*uništiti* one s kojima se ne slaže.

Zaključak
=========

To je sve!

Branite RMS-a!

Nije mi se dalo više pisati. Planirala sam temeljito proći listu, no mislim
da razumijete što se događa.
